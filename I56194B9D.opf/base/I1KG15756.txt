༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG14673 ImageGroup: 11KG15756
8189210038
LCCN: 2009312196 ISBN: 8189210033
4
Title:
ཙཱ་རིའི་གནས་ཡིག་འབར་བ་རྒྱལ་མཚན
||tsA ri'i gnas yig 'bar ba rgyal mtshan/
Author:
 སངས་རྒྱས་རིན་ཆེན་
sangs rgyas rin chen
Descriptor: n /a
Original Publication: thon mii rig lam/;9
Place: dehradun, uttarakhand
Publisher: srong btsan die mdzod khang |
Date: 2006
Volume:
Total Volumes:
TBRC Pages:
Introductory Pages: In/a
Text Pages: n/a
Scanning Information : Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006 . Comments: 10/2013

རྩྭ་རིའི་གནས་ཡིག་འབར་བ་རྒྱན་མཚན།
རྩོམ་པ་པོ་གཉོས་རྒྱལ་བ་ལྷ་ནང་པ།
སྲོང་བཙན་དཔེ་མཛོད་ཁང་ནས་བསྐྲུན།
༢༡༣༣ 2006

ខ
។
៕
ងខ្ញុំន
ចេញ
សសសសសសសសសសសសសសស 
ងនៃ
ញងបង 
។
១
ស
ស
ខបងដឹង
។
MAMAMO
ញរខមិនអ៊ី
AAAAAAAAAAAAAd
ញរងបង
>
>
។
AMMAAAAAAAAAAAAAAAD000
AAA 
AAAAAAAA
Lopp
berubegrebenestar
AAAAAAAAAAAAAA
Larselon 
les

དཔེ་སྐྲུན་གསལ་བཤད།
དོན་བརྒྱུད་བསྟན་པའི་མངའ་བདག་༧དཔལ་རྒྱལ་བ་འབྲི་གུང་༧སྐྱབས་མགོན་དཀོན་མཆོག་བསྟན་འཛིན་
ཀུན་བཟང་འཕྲིན་ལས་ལྷུན་གྲུབ་དཔལ་བཟང་པོམཆོག་གི་ཐུགས་བསྐྱེད་དང་། མཛད་འཕྲིན་དགོངས་
གཞི་བླ་ན་མ་མཆིས་པ་ལས་ཆེད་འཛུགས་བཀའ་དྲིན་བསྐྱངས་པའི་སྲོང་བཙན་དཔེ་མཛོད་ཁང་ནས་རྒྱལ་
བསྟན་སྤྱི་དང་། བྱེ་བྲག་ཏུ་བོད་དང་ཧི་མཱ་ལ་ཡ་དང་འབྲེལ་བའི་གསུང་རབ་དང་། དེ་འབྲེལ་
ཤེས་བྱའི་ཡིག་ཆ་གལ་ཆེའི་རིགས། དེ་བཞིན་གནའ་བོའི་བོད་ཀྱི་སྤྱི་ཚོགས་དང་། རྒྱལ་རབས་
ལོ་རྒྱུས་ཏུན་ཧོང་ཡིག་ཆ་གཙོ་བོ་གྱུར་པ་དག་མཁོ་སྒྲུབ་དང་ཞིབ་འཇུག་དཔེ་སྐྲུན་འགྲེམས་སྤེལ་གྱི་ལས་
རིམ་འོག ད་ལམ་གངས་རིའི་མུ་ཁྱུད་ཀྱིས་ཁོར་ཡུག་རྣམ་པར་སྤྲས་པའི་བསིལ་ལྡན་ཁ་བ་ཅན་
གྱི་ལྗོངས་སུ། རྨད་དུ་བྱུང་བའི་གནས་ཁྱད་པར་ཅན་རྩྭ་ཞོ་གངས་གསུམ་གཙོ་བོ་གྱུར་པ། བྱིན་
རླབས་ཅན་གྱི་གནས་དུ་མ་ཞིག་བཞུགས་ཡོད་པ་ལས། དུས་གསུམ་རྒྱལ་བ་ཀུན་གྱི་ཐུགས་ཀྱི་
གནས། ལྷོ་གནས་མཆོག་དཔལ་གྱི་རྩྭ་རི་ཏྲ་ཡི་བཀོད་པ་དང་། ཡི་དམ་མཁའ་འགྲོ་རྣམས་ཀྱི་
ལུང་བསྟན་དང་བྱིན་རླབས་དངོས་སུ་བྱུང་བ། ངོ་མཚར་གྱི་མཚན་ཁ་འབར་བའི་གནས་བཤད།
རྩྭ་རིའི་གནས་ཡིག་འབར་བ་རྒྱན་མཚན་ཞེས་པ་འདི་ནི༧སྐྱོབ་པ་འཇིག་རྟེན་གསུམ་གྱི་མགོན་པོའི་དངོས་
སློབ་གཉོས་རྒྱལ་བ་ལྷ་ནང་པའི་དག་སྣང་དང་གཟིགས་སྣང་བསམ་གྱིས་མི་ཁྱབ་པའི་སྒོ་ནས་གཏན་ལ་

ཕབ་པའི། ཁྱད་ཆོས་རྨད་དུ་བྱུང་བ་ཞིག་ལགས་པས། བོད་དང་ཧི་མཱ་ལ་ཡི་རིག་གཞུང་ཞིབ་
འཇུག་ལྟེ་གནས། སྲོང་བཙན་དཔེ་མཛོད་ཁང་ནས༼ཐོན་མིའི་རིག་ལམ༽དེབ་ཕྲེང་དགུ་པའི་བརྗོད་
གཞིར་བྱས་ཡོད། ཡིན་ནའང་མ་དཔེ་རྣམས་ཁ་འཐོར་དང་རྙིང་ཟད་དུ་སོང་སྟེག་ལྷེ་མཚང་བ་
དང་། ཡིག་འབྲུ་ཁ་མ་གསལ་བ་མང་དག་ཞིག་མཆིས་པ་དག་འདི་ག་པར་སྐྲུན་སྡེ་ཚན་ནས་ཁ་
སྐོང་དང་ཡིག་འབེབས་གུང་བསྒྲིགས་སོགས་གང་ཡོང་བྱས་ཁུལ་ཡང་། གོ་རིམ་སྒྲིག་སྟངས་ཀྱི་
ཐད་ལ་ཚིག་རྐང་རེ་ཟུང་གོ་བ་འཕྲལ་མར་ལེན་སྟབས་བདེ་མིན་ལ་མ་ལྟོས་པར། དོན་ལ་འགལ་བ་
མེད་གཤིས་བརྗོད་དོན་སོར་བཞག་བྱས་ནས་པར་བསྐྲུན་ཞུས་ཡོད། ཅི་སྟེ་མཁྱེན་དཔྱོད་བློ་རྒྱ་ཡངས་
པའི་རྒྱ་ཆེའི་ཀློག་པ་པོ་རྣམས་ཀྱིས་ཐུགས་མངར་རྩྭ་རིའི་གནས་ཡིག་པར་གཞི་གཞན་པ་མཆིསཚེ རྒྱུས་
མངའ་ལམ་སྟོན་དང་། པར་ཐེངས་འདིའི་དཔེ་སྒྲིག་བྱེད་ཕྱོགས་སོགས་གང་ཅིའི་ཐད། སྐྱོན་
སེལ་དགེ་སྤེལ་ལ་སྨན་པའི་དགོངས་འཆར་ལྷུག་སྩོལ་གནང་སྐྱོང་ཡོང་བར་འཚལ། །

རྩྭ་རིའི་གསོལ་འདེབས་བྲོ་མོ་ཆེ་བཞུགས་སོ། །
བཀའ་སྒོ་མོ་གཅིག་ཕྱེ་ལ་ལམ་སྣ་དྲོངས། །སྤྲིན་ན་བུན་གཉིས་ཀྱི་ཞལ་ཁེབས་ཕྱེ། །ནང་སྤྲུལ་
པའི་ལྷ་ཚོགས་བསྟན་དུ་གསོལ། །བཀའ་གསོལ་བ་གཅིག་ཐོབ་དང་རྡོ་རྗེ་སྤུན། །གསོལ་བ་
གཤའ་མ་གཅིག་བཏབ་ན་བྱིན་རླབས་འབྱུང་། །གནས་སྤྱི་གཙུག་ཉི་ཟླའི་གདན་སྟེང་དུ། །དྲིན་
ཅན་རྩ་བའི་བླ་མ་ལ་གསོལ་བ་འདེབས། །གནས་སྣང་བ་ཆོས་སྐུའི་གཞལ་ཡས་སུ། །ཡབ་
བཀའ་བརྒྱུད་བླ་མ་ལ་གསོལ་བ་འདེབས། །གནས་སྐུ་གསུང་ཐུགས་ཀྱི་གཞལ་ཡས་སུ། །
བཅོམ་ལྡན་རིགས་གསུམ་མགོན་པོ་ལ་གསོལ་བ་འདེབས། །གནས་དུག་ལྔ་རྣམ་དག་གི་གཞལ་
ཡས་སུ། །བཅོམ་ལྡན་རྒྱལ་བ་རིགས་ལྔ་ལ་གསོལ་བ་འདེབས། །གནས་ཡེ་ཤེས་ལྔ་ཡི་གཞལ་
ཡས་སུ། །ཡུམ་མཁའ་འགྲོ་སྡེ་ལྔ་ལ་གསོལ་བ་འདེབས། །གནས་རྩྭ་རི་དཀྱིལ་འཁོར་གྱི་
གཞལ་ཡས་སུ། །ནང་གསང་སྔགས་ཀྱི་ལྷ་ཚོགས་ལ་གསོལ་བ་འདེབས། །རྟེན་དག་པ་ཤེལ་
རིའི་གཞལ་ཡས་སུ། །ལྷ་ཉིས་སྟོང་བརྒྱད་བརྒྱ་ལ་གསོལ་བ་འདེབས། །གནས་ཀ་ལ་དུང་
མཚོའི་གཞལ་ཡས་སུ། །དཀར་མོ་སྐུ་ཡི་ཌཱ་ཀི་ལ་གསོལ་བ་འདེབས། །གནས་བདུད་མགོན་བླ་
མཚོའི་གཞལ་ཡས་སུ། །མགོན་ཕྱག་བཞི་བ་ལ་གསོལ་བ་འདེབས། །གནས་ཅིག་ཅར་དཔལ་

གྱི་ནགས་ཁྲོད་ན། །རྗེ་བཙུན་ཆོས་ཀྱི་མགོན་པོ་ལ་གསོལ་བ་འདེབས། །གནས་ལྕགས་སྦལ་
རོང་གི་གཞས་ཡས་སུ། །གྲུབ་ཐོབ་ཤ་ཝ་རི་པ་ལ་གསོལ་བ་འདེབས། །གནས་མཁའ་འགྲོ་
ཁྲུས་མཚོའི་གཞལ་ཡས་སུ། །གསང་བ་ཁྲུས་ཀྱི་ཊཀི་ལ་གསོལ་བ་འདེབས། །གནས་ལ་ཝ་
ཕུག་གི་གཞལ་ཡས་སུ། །གྲུབ་ཐོབ་ལ་ཝ་པ་ལ་གསོལ་བ་འདེབས། །གནས་སྒྲོལ་མ་བླ་མཚོའི་
གཞལ་ཡས་སུ། །སྒྲོལ་མ་ཉི་ཤུ་རྩ་གཅིག་ལ་གསོལ་བ་འདེབས། །གནས་བདེ་མཆོག་བླ་
མཚོའི་གཞལ་ཡས་སུ། །བདེ་མཆོག་དྲུག་ཅུ་རྩ་གཉིས་ལ་གསོལ་བ་འདེབས། །གནས་ཨེ་ཚང་
སྒང་གི་གཞལ་ཡས་སུ། །ཡུམ་ཨ་ཀ་ཛ་ཊི་ལ་གསོལ་བ་འདེབས། །གནས་མགོན་པོ་རོང་གི་
གཞལ་ཡས་སུ། །མགོན་བྱ་རོག་གདོང་ཅན་ལ་གསོལ་བ་འདེབས། །གནས་ཆོས་འབྱུང་ཟངས་
མཚོའི་གཞལ་ཡས་སུ། །དམར་མོ་གསུང་གི་ཌཱ་ཀི་ལ་གསོལ་བ་འདེབས། །གནས་མུ་མེན་
མཐིང་མཚོའི་གཞལ་ཡས་སུ། །ནག་མོ་དུག་གི་ཌཱ་ཀི་ལ་གསོལ་བ་འདེབས། །གནས་མཐིང་
འཁོར་ཕུག་མོའི་གཞལ་ཡས་སུ། །ཡུམ་དཔལ་ལྡན་ལྷ་མོ་ལ་གསོལ་བ་འདེབས། །གནས་ཀུན་
འབྱུང་གསེར་མཚོའི་གཞལ་ཡས་སུ། །སེར་མོ་ཡོན་ཏན་གྱི་ཌཱཀི་ལ་གསོལ་བ་འདེབས། །གནས་
གསར་མ་རོང་གི་གཞལ་ཡས་སུ། །རྒྱལ་བ་ཞི་ཁྲོའི་ལྷ་ཚོགས་ལ་གསོལ་བ་འདེབས། །གནས་
གསར་མ་ཡང་མཛོད་ཀྱི་གཞལ་ཡས་སུ། །མགོན་ཚེ་དཔག་མེད་ལ་གསོལ་བ་འདེབས། །གནས་
བྱམས་པ་རོང་གི་གཞལ་ཡས་སུ། །མགོན་བྱང་སེམས་རྒྱལ་བ་ལ་གསོལ་བ་འདེབས། །གནས་
ཕུར་པ་རོང་གི་གཞལ་ཡས་སུ། །ཕུར་པ་འཕྲིན་ལས་ཀྱི་ལྷ་ཚོགས་ལ་གསོལ་བ་འདེབས། །གནས་

རྣམ་པར་རྒྱལ་བའི་ཁང་བཟང་ནས། །ལྷ་ཡི་དབང་པོ་བརྒྱ་བྱིན་ལ་གསོལ་བ་འདེབས། །གནས་
ལྷ་ཁང་ཕུག་མོའི་གཞལ་ཡས་སུ། །འཕགས་པའི་གནས་བརྟན་བཅུ་དྲུག་ལ་གསོལ་བ་འདེབས། །
གནས་འོད་འབར་ཕུག་མོའི་གཞལ་ཡས་སུ། །མགོན་དཔའ་བོ་མཁའ་འགྲོལ་གསོལ་བ་འདེབས། །
གནས་ཕྲ་མོ་གཟི་མཚོའི་གཞལ་ཡས་སུ། ལྗང་མོ་འཕྲིན་ལས་ཀྱི་ལྷཚོགས་ལ་གསོལ་བ་འདེབས། །
གནས་ཕྱག་རྡོར་བླ་མཚོའི་གཞལ་ཡས་སུ། །དཔལ་ཕྱག་ན་རྡོ་རྗེ་ལ་གསོལ་བ་འདེབས། །
གནས་འོད་འབར་གཡུ་མཚོའི་གཞལ་ཡས་སུ། །དགྱེས་རྡོར་སྤྲུལ་པའི་ལྷ་ཚོགས་ལ་གསོལ་བ་
འདེབས། །གནས་མཁའ་སྤྱོད་རི་བཞིའི་གཞལ་ཡས་སུ། །གསང་བ་ཡེ་ཤེས་ཀྱི་ཊཱ་ཀི་ལ་
གསོལ་བ་འདེབས། །གནས་དམར་ནག་རཀྟའི་གཞལ་ཡས་སུ། །བཀའ་སྲུང་ཨེ་ཀ་ཛ་ཊི་ལ་
གསོལ་བ་འདེབས། །གནས་བཀའ་བརྒྱུད་བླ་མཚོའི་གཞལ་ཡས་སུ། །ཡབ་བཀའ་བརྒྱུད་ཀྱི་
བླ་མ་ལ་གསོལ་བ་འདེབས། །གནས་ཕོ་བྲང་གཡུ་མཚོའི་གཞལ་ཡས་སུ། །ནང་སྤྲུལ་པའི་ལྷ་
ཚོགས་ལ་གསོལ་བ་འདེབས། །གནས་ཕོ་བྲང་ལོངས་སྐུའི་གཞལ་ཡས་སུ། །ཁྲག་འཐུང་སྤྲུལ་
པའི་ལྷ་ཚོགས་ལ་གསོལ་བ་འདེབས། །གནས་ཕོ་བྲང་སྐྱོགས་མོའི་གཞལ་ཡས་སུ། །ཡུམ་ཚེ་
ཡི་ཌཱ་ཀི་ལ་གསོལ་བ་འདེབས། །གནས་བར་ཏ་སྒང་གི་གཞལ་ཡས་སུ། །མགོན་ཞིང་སྐྱོང་ཡབ་
ཡུམ་ལ་གསོལ་བ་འདེབས། །གནས་སྟག་ཚང་རོང་གི་གཞལ་ཡས་སུ། །ཡུམ་ཤ་ཟ་མཁའ་
འགྲོ་ལ་གསོལ་བ་འདེབས། །གནས་དོམ་ཚང་རོང་གི་གཞལ་ཡས་སུ། །མགོན་ཁྱི་ཐོད་ཅན་ལ་
གསོལ་བ་འདེབས། །གནས་མེ་འབར་བླ་མཚོའི་གཞལ་ཡས་སུ། །མཁའ་འགྲོ་མེ་ལྕེ་འབར་མ་
ལ་གསོལ་བ་འདེབས། ། གནས་ལྷ་མོ་ཕུག་གི་གཞལ་ཡས་སུ། །གྲུབ་ཐོབ་གླིང་ཆེན་རས་པ་ལ་
III

གསོལ་བ་འདེབས། །གནས་སིང་མ་ནེ་རིང་གི་གཞལ་ཡས་སུ། །རང་བྱུང་རྫ་ཡི་མཆོད་རྟེན་ལ་
གསོལ་བ་འདེབས། །གནས་རྟ་འགྲིན་རོང་གི་གཞལ་ཡས་སུ། །མགོན་རྟ་ཕག་ཡབ་ཡུམ་ལ་
གསོལ་བ་འདེབས། །གནས་སྤོར་ཆེན་དཔའ་བོའི་གཞལ་ཡས་སུ། །ཡབ་འཁོར་ལོ་སྡོམ་པ་ལ་
གསོལ་བ་འདེབས། གནས་སྤོར་ཆུང་དཔའ་མོའི་གཞལ་ཡས་སུ། །ཡུམ་རྡོ་རྗེ་ཕག་མོ་ལ་
གསོལ་བ་འདེབས། །གནས་ཇོ་བོ་ལ་ཡི་གཞལ་ཡས་སུ། །ཇོ་བོ་བཅུ་གཅིག་ཞལ་ལ་གསོལ་བ་
འདེབས། །གནས་རྟ་གཡག་ཐང་གི་གཞལ་ཡས་སུ། །དཔལ་འཁོར་ལོ་སྡོམ་པ་ལ་གསོལ་བ་
འདེབས། །གནས་ཟླ་བ་ཐང་གི་གཞལ་ཡས་སུ། །དཔལ་ཆོས་ཀྱི་དབྱིངས་པ་ལ་གསོལ་བ་
འདེབས། །གནས་ཡུལ་སྟོད་ཕྱག་རྒྱ་ཆེན་པོའི་གཞལ་ཡས་སུ། །ཕ་གཉོས་མགར་ཆོས་གསུམ་
ལ་གསོལ་བ་འདེབས། །གནས་མེ་ཏོག་ཐང་གི་གཞལ་ཡས་སུ། །སྐྱོབ་པ་འཇིག་རྟེན་མགོན་པོ་
ལ་གསོལ་བ་འདབེས། །གནས་སྦལ་པ་གཡུ་མཚོའི་གཞལ་ཡས་སུ། །འགྲོ་མགོན་གཙང་པ་
རྒྱ་རས་ལ་གསོལ་བ་འདེབས། །གནས་སྡོང་པོ་སྐྱིལ་ཀྲུང་གི་གཞལ་ཡས་སུ། །རྩྭ་རི་རས་པ་
བརྒྱད་བརྒྱ་ལ་གསོལ་བ་འདེབས། །གནས་ཀེའུ་ཚང་ཆོས་སྐྱོང་དུར་ཁྲོད་ནས། །དངོས་གྲུབ་མི་
རོ་འཁུན་པ་ལ་གསོལ་བ་འདེབས། །གནས་ཟིན་ཆེན་སྒྲུབ་སྡེའི་གཞལ་ཡས་སུ། །གྲུབ་ཐོབ་
དབུས་སྨྱོན་པ་ལ་གསོལ་བ་འདེབས། །གནས་ཟིལ་ཆེན་གསང་བ་ཕུག་གི་གཞལ་ཡས་སུ། །ཨོ་
རྒྱན་པདྨ་འབྱུང་གནས་ལ་གསོལ་བ་འདེབས། །གནས་ཡུལ་སྨད་མ་དང་མཁའ་འགྲོའི་སྒྲུབ་གནས་
ནས། །མ་ཨ་མགོན་ཆོས་གསུམ་ལ་གསོལ་བ་འདེབས། ། གནས་རྡེའུ་གཡག་གི་གཞལ་ཡས་
སུ། །བྲམ་ཟེ་སྐྱེ་བ་བདུན་པ་ལ་གསོལ་བ་འདེབས། །གནས་འཕྲང་སྒོ་བཞི་ཡི་གཞལ་ཡས་སུ། །
IV

མགོན་སྒོབ་སྒོ་བསྲུང་ལ་གསོལ་བ་འདེབས། །གནས་སྡོང་པོ་ཁྲོ་ཞལ་གྱི་གཞལ་ཡས་སུ། །མགོན་
རྡོ་རྗེ་འཇིགས་བྱེད་ལ་གསོལ་བ་འདེབས། །གནས་དག་པ་ཤེལ་ཕུག་གི་གཞལ་ཡས་སུ། །
བཅོམ་ལྡན་མི་བསྐྱོད་རྡོ་རྗེལ་གསོལ་བ་འདེབས། །གནས་དགྱེས་རྡོར་ཕུག་གི་གཞལ་ཡས་སུ། །ཆོས་
རྒྱལ་སྲོང་བཙན་སྒམ་པོ་ལ་གསོལ་བ་འདེབས། །གནས་སིང་ག་ལ་ཡི་གཞལ་ཡས་སུ། །སྤྲུལ་
པའི་གུ་རུ་མཚན་བརྒྱད་ལ་གསོལ་བ་འདེབས། །གནས་རྔམ་པ་སྒྲ་སྒྲོག་གཞལ་ཡས་སུ། །མགོན་
ཞིང་སྐྱོང་ཡབ་ཡུམ་ལ་གསོལ་བ་འདེབས། །གནས་དུར་ཁྲོད་བརྒྱད་ཀྱི་གཞལ་ཡས་སུ། །མགོན་
གྲུབ་ཐོབ་བརྒྱད་ཅུ་ལ་གསོལ་བ་འདེབས། །གནས་སྲིད་ཞི་མཉམ་ཉིད་ཀྱི་གཞལ་ཡས་སུ། །དམ་
I C
ཆོས་ཕྱག་རྒྱ་ཆེན་པོ་ལ་གསོལ་བ་འདེབས། །གནས་རང་སྣང་དག་པའི་གཞལ་ཡས་སུ། །ཆོས་
གྲོགས་རྡོ་རྗེ་སྤུན་ཚོགས་ལ་གསོལ་བ་འདེབས། །གནས་སྡོང་པོ་ཚོགས་ཁང་གི་གཞལ་ཡས་སུ། །
མགོན་བསྟན་པའི་བདག་པོ་ལ་གསོལ་བ་འདེབས། གནས་བསིལ་བ་ཚལ་གྱི་དུར་ཁྲོད་ན། །ཆོས་
སྐྱོང་མ་མགོན་ལྕམ་དྲལ་ལ་གསོལ་བ་འདེབས། །གནས་བཀའ་དང་དམཚིག་གི་གཞལ་ཡས་སུ། །
ཡུམ་ཨ་ཕྱི་ཆོས་ཀྱི་སྒྲོལ་མ་ལ་གསོལ་བ་འདེབས། །གནས་ཡུལ་ཉི་ཤུ་རྩ་བཞིའི་གཞལ་ཡས་སུ། །
མགོན་དཔའ་བོ་མཁའ་འགྲོ་ལ་གསོལ་བ་འདེབས། །ངེད་གསོལ་འདེབས་ཀྱི་བུ་ལ་བྱིན་གྱིས་
རློབས། །རྒྱུད་སྨིན་ཅིང་གྲོལ་བར་མཛད་དུ་གསོལ། །རྐྱེན་ཕྱི་ནང་གི་བར་ཆད་མི་འབྱུང་ཞིང་། །
མཆོག་ཐུན་མོང་གི་དངོས་གྲུབ་སྩལ་ཏུ་གསོལ། །

གཉོས་རྒྱལ་བ་ལྷ་ནང་པའི་རྣམ་ཐར་བསྡུས་པ།
འཁོར་འདས་ཆོས་རྣམས་རྒྱུ་དང་འབྲས་བུ་ལས། །
མངོན་སུམ་གཟིགས་པས་ཡེ་ཤེས་མཁྱེན་པ་རྒྱས། །
རོ་གཅིག་སྒོམ་གྱི་རྟོགས་པས་རྩལ་ཆེན་རྫོགས། །
གཉོས་རབས་གཟི་བརྗིད་དཔལ་འབར་ཕྱག་གི་གནས། །
དེ་ཡང་བོད་ཡུལ་དབུས་འགྱུར་ལྷ་སའི་མངའ་བདག་ཏུ་གྱུར་པ་གཉོས་ཡོན་ཏན་གྲགས་ཀྱི་བརྒྱུད་ལས།
ལྷ་སའི་བདག་པོར་གྱུར་ཅིང་སྔགས་འཆང་ཆེན་པོ་གཉོས་གྲགས་པ་དཔལ། ཞེས་པའི་སྲས་སུ་
སྤྱི་ལོ(1164) ཤིང་སྤྲེལ་ལོར་སྐུ་བལྟམས། གཟི་བརྗིད་དཔལ་དུ་མཚན་གསོལ། ཞང་རིན་པོ་
ཆེས་ནག་པོ་སྤྱོད་པའི་སྤྲུལ་པར་ལུང་བསྟན་ཞིང་། རྩྭ་རིར་བྱོན་དུས་མཁའ་འགྲོ་མས་ལུང་བསྟན་
པར་ཡང་བཞེད་དོ། ། ཡབ་ཉིད་སྲིད་དང་མངའ་ཐང་ཆེ་བར་ཡོད་ཀྱང་རྗེ་ཉིད་ནི་གང་ལ་ཡང་ཆགས་
པ་མི་མངའ་བས། ལོ་ཙཱ་བསླབས་ནས་རྒྱ་གར་གྱི་ཡུལ་དུ་བགྲོད་པར་དགོངས་པའི་ཚེ་ན། འབྲི་
གུང་༧སྐྱོབ་པ་འཇིག་རྟེན་གསུམ་གྱི་མགོན་པོའི་སྙན་པ་ཐོས་པས། འཁོར་བར་ཡིད་ཕྱུངས་ཏེ་རབ་
ཏུ་འབྱུང་བར་དགོངས། དེར་ཡབ་ཀྱིས་གནང་སྟེ་འབྲི་གུང་དུ་བྱོན། ཐག་མ་ཀ་ཆེན་གྱིས་མཁན་

པོ་དང་། ཐག་མ་རྡོར་གཞོན་གྱིས་སློབ་དཔོན། སྦལ་ཏི་ཇོ་སྲས་ཀྱིས་གསང་སྟོན་མཛད་དེ། བསྟན་
ལ་རབ་ཏུ་བྱུང་ཞིང་དགེ་སློང་གི་དངོས་ཡང་དག་པར་བཞེས། གསན་བསམ་མཐར་ཕྱིན་ཅིང་བསྒོམ་
ལ་གཞོལ་ཏེ། ཡབ་གཞིས་ལོངས་སྤྱོད་ཀྱི་གཏེར་དུ་གྲུབ་ཀྱང་། སྐྱིད་ཆོས་ལ་མ་ཆགས་པར་
འཚོ་བ་ངན་ངོན་གྱིས་ཆོག་པར་མཛད་དོ། །དེ་ལྟར་བརྩོན་འགྲུས་དྲག་པོས་ཉམས་སུ་བཞེས་པའི་
ཐུགས་དམ་གྱི་རྩལ་ཆེན་རྫོགས་ཏེ། ཆོས་རྗེ་༧སྐྱོབ་པའི་ཐུགས་སྲས་སུ་གྱུར། ཆོས་རྗེའི་དྲུང་དུ་
འབུལ་ཆེན་སྔ་རྗེས་བདུན་ཙམ་མཛད་ཅིང་། གཉོས་ཀྱི་བུར་སྟོན་ཞེས་འབུལ་བ་སྔོན་མ་འབྲི་གུང་དུ་
འབྱོར་ཚེ། ཕྱི་མ་ཚལ་ཐང་ནས་ཡོང་བས་དཔེར་གླེང་བ་འདི་མཛད། ཡབ་གཤེགས་རྗེས་གཅུང་
ལགཞན་གྱིས་བརྙས་པ་སོགས་ཇི་ལྟར་བྱས་ཀྱང་ཆོས་བརྒྱད་ཀྱི་སྣང་བ་བ་པས་གཉིས་འཛིན་མ་མཛད
དགུང་ལོ་སོ་བདུན་ཙམ་ལ་ཏི་སེར་བྱོན་ཏེ་ཀླུ་མ་དྲོས་པ་ལ་ཆོས་གནང་། ཕོ་བྲང་ཏི་སེའི་ངོ་མཚར་
སྒྲོལ་མ་ལ་འོག་ཏུ་ཞབས་རྗེས་ངོ་མཚར་ཅན་བསྩལ་ནས་གནས་སྒོ་ཕྱེས་ཤིང་
མང་པོ་གཟིགས། 
དེ་རྗེས་ལ་ཕྱི་དང་ཆུ་བར་དུ་ཕེབས་ཏེ་རྫུ་འཕྲུལ་མང་དུ་བསྟན་ཏེ། སྒྲུབ་བརྒྱུད་ཀྱི་
གཏན་ལ་ཕབ། 
བསྟན་པ་རྒྱས་པར་མཛད་དོ། །ཚོགས་པ་སྐྱོང་བཞིན་པ་ཆོས་རྗེས་ཞལ་ལྟ་བཞིན། མོན་གྱི་སྤ་
གྲོར་ཅལ་ཁར་དགོན་པ་བཏབ་སྟེ་ཚོགས་པ་བསྐྱངས། དགུང་ལོ་ཞེ་དགུ་པ་ཆུ་སྤྲེལ་ལོར། ཆོས་
རྗེའི་ཞབས་འབྲིང་དུ་སྒམ་པོར་བྱོན་པ་ན། ཆོས་རྗེའི་བཀས་མགར་དམ་པ་དང་། དཔལ་ཆེན་
ཆོས་ཡེ་ཤེས། རྗེ་ཉིད་བཅས་རྩྭ་རིའི་གནས་སྒོ་འབྱེད་དུ་མངགས་པ་ལྟར། བྲུམ་མདའ་བརྒྱུད་
གོང་མོ་ལའི་སྒོ་ཕྱེས་ཏེ། གོང་མོ་གསུམ་གྱི་རྗེས་སུ་ཕེབས། བོད་ཁ་གསུམ་དུ་གཙང་པ་རྒྱ་རས་
ཀྱང་རྗེས་སུ་བྱོན་པ་དང་ལྷན་དུ་ཕེབས་ཏེ། རིབ་པ་ལ། མཁའ་ལྡིང་བྲག སྦལ་པ་གཡུ་མཚོ།

ཡུལ་སྨད་སོགས་གནས་སྒོ་ཕྱེས་ལ། སླར་ཅིག་ཅར་དུ་ཕེབས་པས་རྗེ་ཉིད་མཁའ་འགྲོའི་ཚོགས་
འཁོར་བགྱིད་པའི་གྲལ་དུ་བྱོན་ཏེ། ཚོགས་དཔོན་མཛད་པ་ད་ལྟའང་གཉོས་ཀྱི་རྡོ་བཅལ་དངོས་སུ་
མཇལ་རྒྱུ་ཡོད། སྒྲོལ་མ་ལ་ལ་སོགས་པ་ལ་བཞི། རོང་བཞི། ཆུ་བཞི། འཕྲང་བཞི།
ཕུག་པ་བཞི་སོགས་གནས་སྒོ་ཐ་དག་ཕྱེས་ཤིང་ལེགས་པར་གཏན་ལ་ཕབ། ནང་སྤྲུལ་པའི་ལྷ་ཚོགས་
ཞལ་མཇལ་ཞིང་། གནས་བདག་དམ་ལ་བཞག་པ་སོགས་མཛད་དེ། འབྲི་གུང་བཀའ་བརྒྱུད་ཀྱི་
བསྟན་པ་རྩྭ་རི་ཏྲ་དར་ཞིང་རྒྱས་པར་མཛད་དོ། །
ལྷོ་བྲག་ཆོས་འབྱུང་ལས་ཀྱང་། སྔོན་སྒམ་པོ་པའི་དུས། སྐྱེས་བུ་ཡེ་རྡོར་གྱིས་བྱོན་པ་ཙམ་ལས་
གཞན་མིས་མ་བགྲོད་པའི་དུས། གཉོས་མགར་ཆོས་གསུམ་གྱིས་བརྟུལ་ཞུགས་ཀྱི་སྤྱོད་པ་དང་།
ཡེ་ཤེས་ཀྱི་རྩལ་གྱིས་རྩྭ་རི་ཏྲ་གནས་སྒོ་ཕྱེ་སྟེ། སྒྲུབ་བརྒྱུད་རྣལ་འབྱོར་གྱི་དབང་ཕྱུག་རྣམས་ཀྱིས་
སྒོམཔའི་གནས་དང། སྐྱེས་བུ་མཆོག་དམན་བར་གསུམ་ཐམས་ཅད་ཀྱིས་བསྐོར་བ་སོགས། ཚོགས་
གསོག་སྒྲིབ་སྦྱོང་གི་ཡུལ་བླ་ན་མ་མཆིས་པར་གྱུར་ཏོ། །དེར་ཡུལ་སྟོད་སྨད་དུ་ལས་མཚན་བཅོ་
བརྒྱད་ཚུགས་ཏེ། འབྲི་བསྟན་ལ་སྨན་པའི་ཕྱག་རྗེས་ཆེ། མི་མ་ཡིན་མང་པོ་ཡང་སྨིན་སྒྲོལ་ལ་
བཀོད། དབུས་སུ་བྱོན་ཏེ་བྱང་ཐང་ལྷའི་ལྷ་ནང་དུ་ལྷ་ཐེལ་རིན་ཆེན་གླིང་བཏབ། གཞན་ཡང་བྱང་
ལྷ་ཐང་ཕ་རི་ཁའི་དགོན་པ། གྱེ་རི་དགོན་པ་སོགས་དབེན་གནས་མང་པོ་བཏབ། སྐལ་ལྡན་གྱི་
སློབ་མ་བཅུ་དྲུག་དང་། བཀའ་བབས་བརྒྱད་གཙོར་གྱུར་པའི་ལྷ་བ་ཉིས་སྟོང་བརྒྱད་བརྒྱར་གྲགས་
པ་དེ་བྱུང་ངོ༌། དབུས་སྟོད་སྨད་སོགས་ཀྱི་གནས་དང་། ཡུལ་གྲུ་དུ་མར་བྱོན་ནས། འགྲོ་བ་
མཐའ་ཡས་པའི་དོན་མཛད། འབྲུག་ཡུལ་དུ་བཞུགས་ཚེ་འབྲུག་གི་སྐྱེ་བོ་ཀླ་ཀློའི་ཆོས་ལ་སྤྱོད་

པ། མི་ཤི་བའི་དགེ་རྩར་དུད་འགྲོམང་པོ་སྲོག་གཅོད་པ་སོགས་ལོག་པར་ལྟ་བའི་རྒྱུན་བཅད། བླ་
མ་ལས་སེམས་སྐྱེད་དང་དབང་བསྐུར་ཞུ་བ། དགེ་འདུན་ལ་ཞབས་ཏོག་དང་ཆོས་འབྲི་ཀློག་སོགས་
ཀྱི་སྲོལ་གཏོད་དེ། མུན་གླིང་དཀར་པོ་ཆོས་ལ་བསྒྱུར་ནས་དམ་ཆོས་ཀྱི་ཉི་མ་ཤར་བ་མཛད་ཅིང་།
གཅལ་ཁའི་རྫོང་དང་། བདེ་ཆེན་ཕོ་བྲང་། བྱ་ཐང་རྫོང་། རྡོ་སྔོན་རྫོང་ཞེས་པ་ད་ལྟ་བཀྲ་ཤིས་
ཆོས་རྫོང་དུ་ཞུ་བ། སོགས་ཕྱག་བཏབ་ནས། སྨན་ལྗོངས་ནུབ་ཀྱི་བསྟན་པའི་བདག་པོར་གྱུར།
དེའི་ཆོས་བརྒྱུད་འཛིན་པ་རྣམས་ལའང་ལྷ་བ་ཞེས་འབོད། དེར་ཆོས་བརྒྱུད་འཛིན་པའི་བླ་མ་རེ་དང་།
སྡེ་མགོ་འཛིན་པའི་དཔོན་སློབ་རེ་བསྐོས་ནས། གཉོས་ཉིད་འབྲི་གུང་དུ་ཕྱིར་ཕེབས། དེ་ལྟར་བཀའ་
བརྒྱུད་ཀྱི་བསྟན་པར་བྱ་བ་ཆེར་བྱས་ཏེ། ཆོས་རྗེ་མྱ་ངན་ལས་འདས་ནས་ལོ་བརྒྱད་ལ་ཉེ་བ་ན།
ཐང་ལྷའི་རི་ཁྲོད་དུ་དགུང་ལོ་རེ་གཅིག སྤྱི་ལོ (1224) ལ་ཕེབས་པ་ཤིང་སྤྲེལ་ལོར་ཞི་བར་
གཤེགས་ཏེ་ངོ་མཚར་བརྗོད་ལས་འདས། རྗེ་འདི་ཉིད་ནི་རྟེན་འབྲེལ་ལ་མངའ་བརྙེས་པའི་གྲགས་
པ་ཡང་ཚེའོ། །དེ་ལྟར་ཆོས་རྗེ་༧སྐྱོབ་པ་འཇིག་རྟེན་གསུམ་གྱི་མགོན་པོའི་ཐུགས་ཀྱི་སྲས་པོ་སྤྱན་
སྔ་དཔལ་ཆེན་བརྒྱད་ཀྱི་གཙོ་བོ་ཡིན་ཏེ། སྤྱན་སྔ་བས། ཀུན་འདུས་པའི་གཙོ་བོ་གཉོས་ཆེན་
ཡིན། ཞེས་གསུངས་པ་ལྟར་ཆོས་རྗེས་འབྲི་གུང་ཐང་ལ་གདན་ཕྱེད་བསྩལ་བ་སོགས་ངོ་མཚར་
གྱི་རྣམ་ཐར་བརྗོད་ལས་འདས། མཚན་གཞན་དྷརྨ་དྷ་ཛྷརྒྱ་ཞེས་གྲགས་པ་སོགས་ཕྲིན་ལས་རང་
མཉམ་བཅུ་གསུམ་གྱི་ཡ་གྱལ་དུ་ཡོངས་སུ་གྲགས། རྗེ་འདི་ཞལ་ཀྱིན་གྱི་བསྟན་བཅོས་བསྩལ་བ་
ཡང་རྗེ་༧སྐྱོབ་པའི་ཟབ་ཆོས་བཅུ་ཆོས་དང་གསུམ་ཆོས་ལ་སོགས་པ་དང་། དེ་བཞིན་གསུང་ལ་
སྔ་བ་རིན་ཆེན་འཕྲེང་བ་དང་། བཀའ་དང་བསྟན་བཅོས་ཀུན་གྱི་སྙིང་པོ་བསླབ་པ་གསུམ། ལམ་

གྱི་ཐེམ་སྐས་རིན་པོ་ཆེ་བང་མཛོད་སོགས་དང་། སྙིང་གཏམ་དང་ཚོགས་ཆོས་བསླབ་བྱ་གནས་
ཡིག་སོགས་མང་ཞིག་མཛད་ཡོད་ཚུལ་རྗེ་ཉིད་ཀྱི་རྣམ་ཐར་སོགས་ལས་གསལ་ལོ། །འདིར་བསྐྲུན་
པ་ནི། གངས་ལྗོངས་ལྷོ་གནས། དཔལ་འཁོར་ལོ་སྡོམ་པའི་ཐུགས་ཀྱི་གནས་རྩྭ་རི་ཕག་གདོང་
ནག་མོགནས་ཡིག་དུམ་ཕྱོགས་གཅིག་ཏུ་སྡེབས་པ་གཉོས་ཀྱི་འབར་བའི་རྒྱལ་མཚན་ཞེས་བྱ་བ་དེ་བཞིན་
གསོལ་འདེབས་དང་གནས་བསྟོད་སོགས་ཀྱི་མཐའ་བརྒྱན་པའོ།། །།

༄༅། །གནས་ཆེན་རྩྭ་རིའི་གནས་བཤད་འབར་བ་
རྒྱན་མཚན་བཞུགས་སོ། །
ནཱམོ་གུ་རུ།
རྡོ་རྗེ་འཆང་སོགས་རྩ་རྒྱུད་བླ་མ་དང་། །
རྒྱུད་བཞི་ཡི་དམ་ལྷ་ཚོགས་འཁོར་ལོ་སྡོམ། །
ཟག་མེད་བདེ་སྟེར་རྡོ་རྗེ་རྣལ་འབྱོར་མ། །
རྩ་གསུམ་དཀྱིལ་འཁོར་རབ་འབྱམས་རྒྱ་མཚོར་བསྟོད། །
ཉི་ཤུ་རྩ་བཞིའི་ཡུལ་རྣམས་ཀུན་གྱི་གཙོ། །
དཔལ་ཆེན་འཁོར་ལོ་སྡོམ་པའི་ཕོ་བྲང་མཆོག །
ལྷ་མིའི་འགྲོ་བ་ཀུན་གྱི་ཕྱག་མཆོད་རྟེན། །
དག་པའི་ཞིང་མཆོག་དཔལ་གྱི་རྩྭ་རིར་འདུད། །

རྩྭ་རིའི་གནས་བཤད་འབར་བ་རྒྱན་མཚན།
གནས་མཆོག་རྩྭ་རི་ཏྲ་ཡེ་ཤེས་ཀྱི་འཁོར་ལོའི་ལམ་ཡིག་ལས། བི་མའི་ལམ་ཡིག སློབ་དཔོན་ལམ་ཡིག མཁའ་
འགྲོའི་ལམ་ཡིག ཇོ་བོ་རྗེའི་ལམ་ཡིག གྲུབ་ཐོབ་མཉྫ་ཁྲིའི་ལམ་ཡིག རྒྱལ་པོའི་ལམ་ཡིག བཙུན་མོའི་ལམ་
ཡིག གཉོས་ཀྱི་འབར་བ་རྒྱན་མཚན་སོགས་ལམ་ཡིག་མང་བར་བཞུགས་སོ། །གཞན་ཡང་གྲུབ་ཐོབ་རིམ་བྱོན་
རྣམས་ཀྱི་གསུངས་བའི་གནས་བསྟོད་དང་གསོལ་འདེབས་རྣམས་ཕྱོགས་གཅིག་ཏུ་བསྒྲིགས་པ་ཐོག་མར་བི་མའི་ལམ་ཡིག་
དཔལ་ལྡན་འཁོར་ལོ་སྡོམ་པར་དམ་པ་རྗེ་བཙུན་མཁའ་འགྲོ་མང་པོས་འཁོར་གྱིས་བསྐོར། །
བདེ་ཆེན་ལམ་དུ་སློང་བའི་རྗེ་བཙུན་མཁའ་འགྲོའི་གནས་ན་དཔའ་བོ་ངོ་བོ་འཛིན། །
ཤིན་ཏུ་བཟང་མོའི་གནས་ན་རྡོ་རྗེ་འཆང་གིས་རྡོ་རྗེ་ཕག་མོ་མཉེས་མཛད་པ། །
དམ་པ་རྗེ་བཙུན་ཧེ་རུ་ཀ་དཔལ་མཁའ་འགྲོའི་གཙོ་མོ་ཉིད་ལ་ཕྱག་འཚལ་བསྟོད། །
བདེ་བཤེགས་རིག་འཛིན་དངོས་གྲུབ་ཐོབ་པའི་གནས། །
མཁའ་འགྲོའི་གནས་འབྱེད་ལམ་ཡིག་ཀུན་ལས་ནི། །
དུར་ཁྲོད་གདན་ཉིད་མན་ངག་ཧེ་རུ་ཀའི། །
གནས་བཅུ་དུར་ཁྲོད་ཐམས་ཅད་ཁྱད་དུ་འཕགས། །
གསང་སྔགས་ནང་གི་གནས། དཔལ་ཧེ་རུ་ཀ་སྐུའི་མཁའ་འགྲོ་མ་ཐམས་ཅད་དང༌། དཔའ་བོ་
དང་དཔའ་མོ་ངེས་པར་འདུས་བའི་གནས། སྔོན་གྱི་སློབ་དཔོན་གྲུབ་ཐོབ་ཐམས་ཅད་ཉམས་རྟོགས་
སྤེལ་བས། རྣལ་འབྱོར་པ་ལས་དང་སྐལ་བ་ལྡན་པ་རྣམས་ལ་བྱིན་གྱིས་བརླབས་ཤིང་། ངོས་

བི་མའི་ལམ་ཡིག
= 3
གྲུབ་ཐམས་ཅད་ཐོབ་པའི་གནས་ནི་རྩྭ་རི་རྩ་གོང་ཞེས་བྱ་བ། རྒྱ་དང་བོད་ཀྱི་མཚམས་ན་ཡོད་ཀྱི། དེ་
ལ་རྡོ་རྗེ་གདན་ནས་ལྷོ་ནུབ་ཀྱི་མཚམས་དཔག་ཚད་ལྔ་བརྒྱ་འདས་པ་ན། དུར་ཁྲོད་ཆེན་པོ་བསིལ་
བའི་མཚལ་ཞེས་བྱ་བ་ཡོད་དེ། མཐའ་སྐོར་དུ་དཔག་ཚད་ཕྱེད་དང་བཅུ་གཉིས། རི་ཡི་ལྟེ་བ་ལྷུར་
འཁོད་སྙོམ་པ། ཐང་ལག་མཐིལ་ལྟར་མཐའ་དབུས་མེད་པ་དེ་ཉིད་ཀྱི་དབུས་དྲང་པོར་གནས་པ། ལྷ་
ལས་བབས་པའི་མཆོད་རྟེན་རྒྱུ་ཟངས་ལས་གྲུབ་པའི་གསེར་གྱིས་བྱུག་པ། གདུགས་ཆར་ཁེབས་
དང་བཅས་པ་ཤར་བ། དྲིལ་བུ་གཡེར་ཁའི་སྒྲ་འབྱིན་པ། ཕྱོགས་བཞི་ན་སྟོན་པའི་སྐུ་རྟེན་རིན་
ཆེན་སྣ་ཚོགས་ལས་གྲུབ་པའི། བྱང་ཤར་ན་དཔག་བསམ་གྱི་ཤིང་བྷི་བྷི་ས་ལ་བྱ་བར་དུར་བྱའི་ཚོགས་
དཔག་ཏུ་མེད་པ་བབས་ཤིང་གནས་སོ། །དེ་ན་རྟེན་གྱི་ལྷ་དགའ་བྱེད་དབང་ཕྱུག་ཞེས་པ་སེང་གེ་ནག་
པོ་ལ་བཞོན་ནས་མདུང་རྩེ་གསུམ་ཐོགས་པ། དར་དམར་པོ་མར་གསོལ་བ། འགྲོ་བའི་སྲོག་
དབུགས་ལེན་པ་ལ་ཐོགས་པ་མེད་པ། འཁོར་བྱེ་བ་དུ་མ་དང་བཅས་པ་གནས་སོ། །དེ་རྣམས་
རྣམ་པ་ཀུན་ཏུ་ཡང་མཁའ་འགྲོ་མའི་སྤྲུལ་པ་འགྱེད་ཅིང་། ལུས་ལ་རྒྱན་གྱིས་བརྒྱན་ཅིང་སྟག་དང་
གཟིག་ལ་བཞོན་པ། ལ་ལས་ལག་ན་མཚོན་ཆ་སྣ་ཚོགས་ཐོགས་ནས་ལུས་ལ་རྒྱན་གྱིས་བརྒྱན་
ཅིང་སྟག་གཟིག་ལ་བཞོན་པ། ལ་ལས་ལུས་ལ་མི་རོ་ཐོགས་ཤིང་སེང་གེ་ལ་བཞོན་པ། ལ་ལས་
མདུང་རྩེ་གསུམ་ལ་མི་རོ་བཀལ་ནས་ལྕེ་སྤྱང་ལ་བཞོན་པ། ལ་ལས་ཁྲག་གི་རྒྱ་མཚོ་རྡུབ་ཅིང་ཁྲོ་
མོའི་ཞལ་བཅོ་ལྔ་སྟོན་པ། ལ་ལས་རྒྱུ་མ་ཟ་ཞིང་ཁྱུང་ལ་བཞོན་པ། ལ་ལ་ལག་པ་དཔག་ཏུ་མེད་
པ་ན་སེམས་ཅན་རྣམ་པ་སྣ་ཚོགས་སྟོན་པ། ལ་ལས་རང་གི་མགོ་བཅད་ནས་ལག་ན་ཐོགས། ལ་
ལས་རང་གི་སྙིང་བྱུང་ནས་ལག་པར་ཐོགས། ལ་ལས་རང་གི་རྒྱུ་མ་བཟུང་ཞིང་ཟ་བ། ལ་ལས་རྟ་

རྩྭ་རིའི་གནས་བཤད་འབར་བ་རྒྱན་མཚན།
དང་། གླང་པོ། བ་གླང་། མ་ཧེ་། ཁྱུང་ལ་སོགས་པ་བཞོན་ནས་སྐུལ་འདེབས་བྱེད་ཅིང་
སྒྲོགས་པ་སྟོན་པ་དང་། གཞན་ཡང་དུར་ཁྲོད་དུ་གནས་པའི་སེམས་ཅན་བྱ་དང་། གཅན་གཟན་
ལྕེ་སྤྱང་། སྦྲང་བུ། སྦྲུལ་གདུག་ཅན་མ་རུང་པ་ཡོད་པའི་དབུས་ན་དགའ་བྱེད་ཀྱི་ཚོགས་ཡོད་
དོ། །དུར་ཁྲོད་དེ་ནི་འཇིགས་ཤིང་སྐྱི་བུན་པ་ཉིན་མོ་དུ་བ་དང་། མཚན་མོ་མེ་འབར་བ་རྔམ་པའི་ང་
རོ་སྒྲོག་པ། འགྲོ་བ་གཞན་གྱིས་སྐད་གཅིག་ཀྱང་རྒྱུ་བར་མི་ནུས་ཏེ། མཁའ་འགྲོ་རྣམས་ཀྱིས་
དངོས་གྲུབ་ཐོབ་ཅིང་དངོས་གྲུབ་ལེན་ནས་ཟ་བར་བྱེད་དོ། །དེ་ཡང་སློབ་དཔོན་སྤྲུལ་སྐུ་རིག་འཛིན་
རྣམས་ཀྱིས་མཆོད་རྟེན་ལ་རྒྱབ་རྟེན། མཁའ་འགྲོ་མ་རྣམས་ལ་ཆོས་བསྟན་ཏོ། །དུར་ཁྲོད་དེ་ཡི་
བྱང་ངོས་ན། ཤིང་བྷི་བྷི་ས་ལའི་ཚལ་རབ་ཏུ་ཕྱུག་པ་གཅིག་ཡོད་དོ། །ཚལ་དེ་ཡི་བར་མ་ཆད་པ་
ཉིད་ན། དུར་ཁྲོད་ཆེན་པོ་རྔམ་པ་སྒྲ་སྒྲོག་ཅེས་བྱ་བ་ཡོད་དོ། །བྲག་དང་། གཡང་དང་། ཅོང་
རོང་། རི་ཐམས་ཅད་ཁྲོས་པ་འདྲ་བ། བྲག་ནག་པོ་ཟུར་གསུམ་གྱེན་དུ་ལངས་པ། སྒོ་དེ་ལ་
མི་རོ་ཐལ་བ་འདྲ་བ། རྩི་ཤིང་ཐམས་ཅད་རྐང་ཐང་འདྲ་བ། ཆུ་དར་དཀར་འཕྱར་བ་ལྟ་བུར་རླུང་
གིས་བསྐྱོད་པ་ལ། འུར་བ་དང་ལྡིང་བ་བང་བ་འབར་བ་འུར་འུར་ཞེས་པའི་སྒྲ་དང་། གཞན་ཡང་
ཧཱུྃཧཱུཾ། ཕཊ་ཕཊ། ཕོ་ཡཾ ཁཾཧཾ། མུག་མུག་ཞེསདང་། ཕཊ་ཕཊ། བློ་བྷོ། ཞེས་
པའི་སྒྲ་དང་རོ་གསར་རྙིང་མང་པོའི་ཆར་བབས་པ་དང་། རི་དྭགས་གཅན་གཟན་གྱི་ཚོགས་དཔག་
ཏུ་མེད་པ་གནས་པ་ན། མཁའ་འགྲོ་མ་དང་གནོད་སྦྱིན་དང་སྲིན་པོའི་ཚོགས་དང་། བདུད་དང་
གཤིན་པོ་རོ་ལངས་སྣ་ཚོགས་གཏུམ་པོ་གདུག་པ་ཅན་ཐམས་ཅད་ཀྱིས་ཆོ་འཕྲུལ་སྣ་ཚོགས་སྟོན་པ་ཡོད་
དོ། །དུར་ཁྲོད་དེ་ཡི་དབུས་ཉིད་ན་རང་བྱུང་གི་མཆོད་རྟེན་མེ་ཤེལ་ལས་གྲུབ་པ། ཀེང་རུས་མ་བརྒྱད་

བི་མའི་ལམ་ཡིག
ཀྱི་རང་བྱོན་དངོས་སུ་གྲུབ་པ་ཡོད་དོ། །དེའི་ཤར་ཕྱོགས་ངོས་སུ་རི་མུམན་བྱ་བར་གཡུ་ཡི་མཚོན།
ཆུ་སྲིན་ལ་སོགས་གདུག་པ་ཅན་གནས་པ། དེ་ཡི་ལྷོ་ནུབ་ན་འཇིག་རྟེན་གྱི་རྟེན་ངོ་མཚར་ཅན་གནས་
པ། ཤིང་ནག་པོ་ན་བསྐོར་བ་བྱ་བ་འཇིག་རྟེན་པའི་ལྷ་ཀུན་དགའ་གཞོན་ནུ་སེང་གེའི་གདོང་པ་ཅན།
ཕྱག་བཞི་རལ་གྲི་དང་མི་མགོ་མདུང་རྩེ་གསུམ་ལ་མི་རོ་བཀལ་ནས་འཛིན་པ། ཐོད་ཕྲེང་གིས་ལུས་
བརྒྱན་ཅིང་དར་ནག་པོའི་འཇོ་བེར་གསོལ་བ། འཁོར་གསོད་བྱེད་ཕོ་མོ་འབུམ་གྱིས་བསྐོར་བ། རབ་
ཏུ་ཁྲག་ལ་དད་པ་ཡོད་དོ། །དེ་ན་ཡེ་ཤེས་མཁའ་འགྲོ་མ་དཔག་ཏུ་མེད་པ་ཡོད་དོ། །ལྷ་མོ་རྣམས་
མགོ་བརྙན་དཔག་ཏུ་མེད་པ་སྣ་ཚོགས་བསྩལ་ནས། མཚོན་ཆ་སྣ་ཚོགས་འཛིན་པ་དང་། སེང་
གེ་ལ་བཞོན་ནས་སྒྲ་སྒྲོག་ཅིང་ཐོད་ཕྲེང་དགུ་རྩེགས་ཀྱི་རྒྱལ་མཚན་འཕྱར་ནས། ལུས་གཅིག་ལ་
མགོ་བཅུ་ཡོད་པའི་དོན་སྙིང་ཟ་བ་དང་། བུད་མེད་ནག་མོ་རལ་པ་སྙེལ་ནས་ཁ་ནས་སྒྲ་སྣ་ཚོགས་
འབྱུང་བ་དང་། མི་ཡི་ལུས་ལ་གཤོག་པ་ནམ་མཁར་ལྡིང་ཞིང་གནམ་ལྕགས་འབེབས་པར་བྱེད་པ།
ལ་ལ་བུ་མེད་སྟག་གིས་རྒྱལ་མཚན་ཐོགས་པ་དང་། ལ་ལ་ལུས་སྟོད་སྨད་འབྲེལ་ཞིང་དོན་སྙིང་
འདོན་པ་དང་། ལ་ལ་ཕག་གི་མགོ་ལ་སེང་གེའི་གཟུགས་ཀྱིས་སྐད་སྣ་ཚོགས་སྟོན་པའི་མཁའ་
འགྲོའི་ཚོགས་དཔག་ཏུ་མེད་པ་ཡོད་དོ། །ཆོ་འཕྲུལ་སྣ་ཚོགས་སྟོན་ཅིང་དུར་ཁྲོད་དག་ན་དུར་བྱའི་
ཚོགས་དང་། དུར་ཕག་དུག་སྦྲུལ་སྤྱང་ཀི་ལྕེ་སྤྱང་། ཀ་ལིང་ཀ་དང་། སྟག་དང་། གཟིག་
དོམ། དྲེད། འཕར་བ། མིག་མང་སོགས་གཅན་གཟན་འཇིགས་རུང་ཐམས་ཅད་གནས་
སོ། །རོ་གསར་རྙིང་མང་པོ་དང་། ཁྲག་གི་རྒྱ་མཚོ་དང་རོ་ཤིང་མཚོན་ལ་བཀལ་བ་ཆེན་པོ་རེ་རེས་
བསྲུང་། ཐོད་སྐམ་གྱི་ཁར་བུ་རེ་རེ་ལ་རྣལ་འབྱོར་གྱི་དབང་ཕྱུག་རེ་རེ་གནས་སོ། །དུར་ཁྲོད་དེ་ཉིད་

རྩྭ་རིའི་གནས་བཤད་འབར་བ་རྒྱན་མཚན།
ཀྱི་སྟོད་ན་དཔལ་རྩྭ་རི་རྩ་གོང་ཞེས་བྱ་བར་མཁའ་འགྲོ་རང་བཞིན་གྱི་འདུ་བའི་གནས། དུར་ཁྲོད་ཆེན་
པོ་དངོས་གྲུབ་ཤིན་ཏུ་ཉེ་བའི་གནས་ཡོད་དོ། །དེ་ཡང་དཔལ་རྡོ་རྗེ་འཆང་གིས་བྱིན་གྱིས་བརླབས་པས།
ཧེ་རུ་ཀའི་གནས་ལས་ཅིག་པར་བསྟན། དཔལ་ཡེ་ཤེས་ཀྱིས་མཁའ་འགྲོ་མ་ཐམས་ཅད་ངེས་པར་
འདུ་བའི་གནས་དེར། ཤིང་ལྗོན་ཚལ་རབ་ཏུ་ཆེ་བ་དང་། གནས་དེ་ཉིད། ལུང་ལས་གནས་བརྒྱ་
རྩ་བརྒྱད་ཁ་དོག་སྣ་ཚོགས་ཡོད་པ། མཐའ་མ་འདུ་བ་སྣཚོགས་ཀྱི་བྲག་གིས་བསྐོར་བ་དང་། འབྲས་
བུ་ཅན་གྱི་ཤིང་སྨན་སྣ་ཚོགས་དང་། དུར་ཁྲོད་གྱི་གནས་ན་བྱ་གཅན་རི་དྭགས་སྣ་ཚོགས་འདུ་བའི་
དབུས་ན། བྲག་གླང་ཆེན་ཉལ་བ་འདྲ་བའི་སྟེང་ནས་སྣ་ཚོགས་ཀྱི་ཁ་ནས་སྒྲ་སྒྲོགས་པ། ལྷོར་རྒྱ་
སྟག་སེར་པོ་ལངས་པ་འདྲ་བ་ཙན་དན་གྱི་དྲི་འཐུལ་བ། ནུབ་ཏུ་རྒྱལ་པོ་གདན་ལ་བཞུགས་པ་འདྲ་བ་
རྒྱན་གྱི་ཕྲ་བཀོད་པ། བྱང་དུ་ཁྱུང་སེང་གེ་གནམ་དུ་འཕྱོ་བ་འདྲ་བར་བྱ་རྒྱལ་གྱི་ཚང་འཆའ་བ། ཤར་
ལྷ་ཡི་གཞལ་ཡས་ཁང་ལྟ་བུའི་བྲག་དང་ཤིང་དགོས་འདོད་འབྱུང་བ་ཡོད་དོ། །དེ་དང་ཉེ་བའི་གནས་
ན་མཁའ་འགྲོ་གསང་བ་བླ་མེད་ཀྱི་རང་བཞིན་གནས་ཞེས་བྱ་བ་ཡོད། དྷ་ར་རིན་པོ་ཆེ་མེ་ཤེལ་ལས་
གྲུབ་པའི་མཆོད་རྟེན་ཆེན་པོ་ཡོད་དོ། །བཀྲ་ཤིས་སྒོ་མང་གི་རི་རབ་ལ་སྒོ་མོ་བདུན་བཅུ་རྩ་བདུན་ན།
མགོན་པོ་བདུན་བཅུ་རྩ་བདུན་གྱི་སྐུ་ཤེལ་ལས་གྲུབ་པ་ཡོད། པདྨའི་ཕྲེང་བ་བཞི་བཅུ་རྩ་གཉིས་ཀྱིས་
བརྒྱན་ཡོད་པ། བང་རིམ་འོག་མ་ལ་ཁྲག་འཐུང་གི་ལྷ་དགུ་བཅུའི་དཀྱིལ་འཁོར་ཡོད་པ་སྟེ། བང་
རིམ་གཉིས་པ་འཇམ་འབྱངས་ལྷ་བཅུ་གསུམ་གྱི་དཀྱིལ་འཁོར་ཡོད། བང་རིམ་གསུམ་པར་མོ་རྒྱུད་
ཀྱི་ལྷ་ཚོགས་དང་། བཞི་པར་ཕ་རྒྱུད་ཀྱི་ལྷ་ཚོགས། ལྔ་པར་གསང་སྔགས་ཕྱི་ནང་གི་ལྷ་ཚོགས།
བུམ་པར་ཁྲག་འཐུང་ལྔ་བཅུ་རྩ་བརྒྱད་ཀྱི་དཀྱིལ་འཁོར། བྲེ་ལ་གསང་བ་འདུས་པའི་དཀྱིལ་འཁོར།

བི་མའི་ལམ་ཡིག
བྱ་རུ་གདུགས་དང་བཅས་པར་སངས་རྒྱས་དང་བྱང་ཆུབ་སེམས་པའི་སྐུ་བཞུགས་སོ། །བྱིན་རླབས་
རང་བྱུང་གི་མཐའ་ཀུན་ན་ཡང་། རིན་ཆེན་སྣ་ཚོགས་ཀྱི་མེ་ཏོག་དོ་ར་དང་ཁ་དོག་སྣ་ཚོགས་འབྱུང་།
རི་བྲག་ལྷ་ཡི་གཞལ་ཡས་ཁང་འདྲ་བ་དང་། ཤེལ་གྱི་རི་དང་ཤེལ་གྱི་མཆོད་རྟེན་དང་། དེ་ཉིད་
དུས་བཟང་ཉིན་མོ་ལ་མཁའ་འགྲོ་མ་རྣམས་ཀྱིས་ཙན་དན་དཀར་པོའི་ཆར་འབེབས་སོ། །དུས་བཟང་
ལ་མཆོད་པའི་བྱེ་བྲག་སྣ་ཚོགས་ཀྱིས་བསྟི་སྟང་བྱའོ། །
ལྷ་རྣམས་ཀྱིས་ཀྱང་མཆོད་པ་བཀུར་སྟི་དང་རིམ་འགྲོ་བསྟི་སྟང་བྱེད་དོ། །ལྷ་མ་ཡིན་རྣམས་ཀྱང་
དེར་འདུའོ། །རྣལ་འབྱོར་པའི་དུས་བཟང་པོའི་དུས་སུ་མཆོད་གཏོར་བྱས་ན་དངོས་གྲུབ་མྱུར་དུ་ཐོབ།
གཞན་ཡང་ལུང་པ་དེ་ཕུའི་ཆུ་འབབ་རེ་རེར་ཡང་མཁའ་འགྲོ་རེ་རེ་ཡོད། གནས་དེ་དག་རྔམ་པ་སྒྲ་
སྒྲོག་ནས་རིམ་གྱིས་བཟུང་སྟེ་གཟུགས་སྣ་ཚོགས་དང་སྒྲ་སྣ་ཚོགས་སྟོན་པའི་གནས། དང་པོ་ཡིད་
མི་འཇུག་པ་སྣ་ཚོགས་སྟོན། དེ་ནས་ཡིད་དུ་འོངས་བ་སྣ་ཚོགས་སྟོན། ཧ་ཧ། ཧེ་ཧེ། ཧོ་
ཧོ། ཧཱུྃཧཱུྃ། ཕོ་ཕི། ཛ་ཛ། བློ་བློ། བིཧཾ། འུར་འུར་བ། ཤང་ཤང་བ་དང་། གཅན་
གཟན་དང་བྱ་བྱིའུ་ལ་སོགས་པས་སྐད་སྣ་ཚོགས་སྟོན་པ། ཏིང་ངེ་འཛིན་དཔག་ཏུ་མེད་པ་སྐྱེད་པར་
བྱེད། བདུག་སྤོས་ཙན་དན་གྱི་དྲི་ཐུལ་བར་བྱེད་པ་དང་། ནུས་པ་ཐོབ་པར་བྱེད་པའི་གནས་བྲག་
ནག་པོ་ཟུར་གསུམ་པ་ཚེ་རིང་བ་ཁྲོ་མོའི་གནས་ཡིན། མེ་ཏོག་བཀོད་ལེགས། ལོངས་སྤྱོད་
འཕེལ་བར་བྱེད་པའི་གནས་རིན་ཆེན་སྤུང་པ་འདྲ་བ་དང་། སྨན་སྣ་ཚོགས་སྐྱེ་བ་ངོ་མཚར་གྱི་གནས་
དང༌། རྫིང་བུ་མིག་སྨན་གྱི་གནས། རྐང་མགྱོགས་ཀྱི་ཚལ་མེ་རླུང་གི་སྒྲ་དང་ས་འོག་བྱ་སྐད་
སྙན་པ་མངོན་ཤེས་ཀྱི་རི་མཐོ་ལ་ཁམས་བདེ་བ་དང་། རི་ཡི་རྩེ་ལ་མཁའ་སྤྱོད་ཀྱི་གནས་དང་སྒྲིབ་

རྩྭ་རིའི་གནས་བཤད་འབར་བ་རྒྱན་མཚན།
ཤིང་གི་གནས་འཕྲིན་ལས་དྲག་པོའི་གནས་ཁྲ་སྤྱང་གི་གདོང་ལྟར་ཁྲོས་པ་འདྲ་བ་དང་། དམར་རྒྱས་
པ་འབྲས་འཕེལ་བ་འདྲ་བ་དང་། ཞི་བ་སྒྲུབ་པའི་གནས་དང་རྩི་ཤིང་མཐུག་པ་མཆོག་གི་དངོས་གྲུབ་
ཐོབ་པའི་གནས་བརྒྱ་རྩ་བརྒྱད་རེ་རེར་ཡང་མཁའ་འགྲོ་མ་སྟོང་ཕྲག་རེ་རེ་གནས་ཏེ། ལ་ལ་ཁྲག་གི་
རལ་པ་ཉིལ་ཞིང་ཐོད་ཁྲག་འཐུང་བས་ཚུལ་དང་། ལ་ལ་གླང་ལ་བཞོན་ནས་གཡུ་ཡི་རལ་པ་ཉིལ་བ།
ལ་ལས་ལག་ན་མི་རོ་འཛིན་ཅིང་རྒྱུ་མ་འདྲེན། ལ་ལས་རུས་པའི་རྒྱན་ཆས་ལུས་སྟོད་སྨད་བཅས་
པ་རྒྱན་ནས་གར་ཕག་གི་སྐད་གདངས་སྣ་ཚོགས་པ་སྒྲོག ལ་ལ་གཅན་གཟན་སྣ་ཚོགས་ལ་བཞོན་
ནས་གཅེར་བུ་ཐལ་ཆེན་གྱིས་བརྒྱན་ཅིང་། གར་སྟབས་གནས་ཀུན་ཏུ་རྒྱུགས་ཅིང་ཀ་ལིང་ཀ་ལིང་
ཟེར། ལ་ལས་སེམས་ཅན་རིགས་སྣ་ཚོགས་ལ་བཞོན་ནས་སྤྲུལ་པ་སྣ་ཚོགས་འགྱེད། ལ་ལས་
ལག་ན་རིན་ཆེན་བུམ་པ་ཐོགས་ནས་སུ་ལུ་སུལུ་ཞེས་ནོར་དང་ལོངས་སྤྱོད་སྣ་ཚོགས་པ་སྟོན་ཅིང་ཁ་ནས་
མཛེས་ཕོ་ཞེས་སྒྲོག ལ་ལ་སྲིན་པོ་རལ་པ་ཉིལ་ནས་བདུད་ལས་རྒྱལ་ཞེས་འཇིགས་པའི་སྒྲ་སྒྲོགས་
པ། ལ་ལ་གཅེར་བུ་སྐྱེས་པ་ལ་ཞེན་ནས་འཁོར། ལ་ལས་ཕོ་མོའི་མཚན་མ་སྟོན་པ་དང་། ལ་
ལ་འཇིགས་པའི་གཟུགས་ཀྱི་སྒྲ་ཡི་ང་རོ་རོལ་མོ་སྣ་ཚོགས་སྟོན། ལ་ལས་ས་འདེབས་པ་དང་།
སྐད་འབྱིན་པ། ལ་ལ་འཇིགས་པའི་གཟུགས་སུ་སྟོན་ཅིང་ངུ་བ་དང་རྒོད་པ་སྨྱོ་བ་དང་སྡིགས་པར་
བྱེད་པ་དང་། ལ་ལས་གླུ་ལེན་པ་དང་བྲོ་བརྡུང་བ་དང་སྤྲུལ་པ་སྣ་ཚོགས་སྟོན་པ་ཡོད་དོ། །གནས་
དེ་དག་དུར་ཁྲོད་ཀྱིརྣལ་འབྱོར་གྱི་དབང་ཕྱུག་ཀུན་བྱོན་ཞིང་སྤྱོད་པ་མཛད་པས་དངོས་གྲུབ་མཐའ་དག་ཐོགས་
པ་མེད་པ་ཐོབ་པའི་གནས་ཉིད་ཡོད་དོ། །གནས་འདི་གའི་མཁའ་འགྲོམ་རྣམས་ཀྱིས་མེ་ཏོག་གི་ཤིང་
དང་ཤིང་འབྲས་ལ་ལོངས་སྤྱོད་པས་ཤ་ཁྲག་ལ་མི་དད་དོ། །རྣལ་འབྱོར་པ་ཡང་ཤིང་འབྲས་དང་སྦྲང་

བི་མའི་ལམ་ཡིག་
ཆང་དང་འབྲས་ཟན་གྱི་ཚོགས་ཀྱི་འཁོར་ལོར་མཉེས་པར་བྱའོ། །དུས་བཟང་ལ་གུས་པས་འབད་ན་
དངོས་གྲུབ་འགྲུབ་གོ །དེ་ལྟར་ཡང་འཛམ་བུ་གླིང་འདི་ན་མཁའ་འགྲོ་མ་འདུ་བའི་གནས་བརྒྱ་དང་
བརྒྱད་ཅུ་ཡོད་པ་ལས། རྒྱ་གར་ན་སུམ་ཅུ་རྩ་གཉིས་ཡོད། དེ་ལ་སྤྱོད་པ་བྱེད་པའི་གནས་དྲུག་
ཉམས་མྱོང་སྐྱེད་པའི་གནས་བཅུ་གཉིས། བདེན་ཚིག་སྐྱོང་བའི་གནས་བརྒྱད། འདོད་ཅིང་འདུན་
པ་སྐྱེ་བའི་གནས་བཞི་སྟེ། སུམ་བཅུ་རྩ་གཉིས་ལས་རང་བྱུང་དུར་ཁྲོད་དངོས་གྲུབ་ཅན་གྱི་རོ་སྐྱེལ་
བ་དང་། རང་བཞིན་གྱི་མཁའ་འགྲོ་འདུ་བའི་གནས་བརྒྱད་ཡོད་དོ། །དེ་ལྟར་བརྒྱད་ན་ཆུ་ཆེན་པོ་རེ་
རེ། རླུང་ཆེན་པོ་རེ་རེ། མེ་ཆེན་པོ་རེ་རེ། མཆོད་རྟེན་ཆེན་པོ་རེ་རེ། ཤིང་ཆེན་པོ་རེ་རེ། ལྷ་
དྲག་པོ་རེ་རེ། དངོས་གྲུབ་ཅན་གྱི་རོ་རེ་རེ། ཐོད་སྐམ་དང་ཀེང་རུས་ཀྱི་ཁང་པ་ན་སློབ་དཔོན་རེ་རེ།
ཀླུ་ཆེན་པོ་རེ་རེ། མཁའ་འགྲོ་མའི་གཙོ་མོ་རེ་རེ་བཅས་གནས་སོ། །དེ་ལ་འདོད་པའི་དོན་རེ་རེ་ཡོད་
དོ། ། ཨུ་རྒྱན་གྱི་ཡུལ་ན་མཁའ་འགྲོ་མ་འདུ་བའི་གནས་བརྒྱད། ཁ་ཆེའི་ཡུལ་ན་མཁའ་འགྲོ་མ་
འདུ་བའི་གནས་བཅུ། ལི་དང་ཧོར་གྱི་ཡུལ་ན་མཁའ་འགྲོ་མ་འདུ་བའི་གནས་ལྔ། ཚ་བ་དང་
དམར་ཐག་ད་རུང་གི་ཡུལ་ན་གནས་ལྔ། མི་ཉག་དང་ཧོར་གྱི་ཡུལ་ན་མཁའ་འགྲོའདུ་བའི་གནས་བཅུ།
བོད་ཀྱི་ཡུལ་ན་མཁའ་འགྲོམ་ངེས་པར་འདུ་བའི་གནས་ཕྱེད་དང་གཉིས་ཡོད། གཞུ་སྟོད་ཏི་སྒྲོ་བྲག་
དཀར་པོའི་ལོགས་ལ་ལས་ཀྱི་མཁའ་འགྲོ་བདུན་རེས་བདུན་རེས་གནས་སོ། །དེ་ཡང་བོད་ཀྱི་ལྷོ་
ཕྱོགས་ཀྱི་ས་མཚམས་ན། རི་བོ་ཆེན་པོ་མ་ཏི་འདུ་ཏ་ཞེས་བྱ་བ་བལྟས་བས་རི་ཤིན་ཏུ་མཐོ་བ་ནོར་བུ་
འདྲ་བ་གངས་ཀྱིས་གཡོག་པ་ཡོད་དོ། །དེ་ཉིད་ཀྱི་གོང་ལ་འབྲས་ཟན་མེ་ཏོག་གིས་བརྒྱན་པའི་གཏོར་
མ་མཁའ་འགྲོའི་འཁོར་དང་བཅས་པ་ལ་བཏང་སྟེ། ཀླུ་བཙན་ལ་བཀའ་བསྒོས་ཏེ་འགྲོ་བར་བྱའོ། །

རྩྭ་རིའི་གནས་བཤད་འབར་བ་རྒྱན་མཚན།
ལ་བརྒལ་བ་དང་མཁའ་འགྲོ་མའི་གནས་བྲག་དམར་པོ་ཐུར་དུ་དཔྱང་པ་འདྲ་བ་ཝ་ཕུག་དང་བཅས་པ་
སྒྲུབ་པའི་རྣལ་འབྱོར་པའི་གནས་ཡོད་དོ། །དཔག་ཚད་གཅིག་ན་རི་ནག་པོ་གླང་པོ་ཆེ་ཉལ་བ་འདྲ་བའི་
སྟེང་ན་ཁ་དོག་སྣ་ཚོགས་པའི་མཚོ་ཆུ་འབབ་ཡོད་པ། རི་ཡི་རྩེ་མོའི་ཕྱོགས་ཀུན་ན་ཙན་དན་གྱི་དྲི་
ཐུལ་བ་དང་། སྤང་སྤོས་མེ་ཏོག་གི་ཚོགས་བཀོད་པ་འདྲ་བ་མཆོད་རྟེན་གྱིས་བརྒྱན་ཅིང་། རི་
དྭགས་དང་གཅན་གཟན་གྱི་ཚོགས་མང་པོ་གནས་པ། དེ་ནི་མཁའ་འགྲོ་མ་ཕྱི་ཡི་གནས་ཏེ་རྣལ་འབྱོར་
སྐལ་བར་ལྡན་པའི་ཚོགས་འཁོར་རྒྱ་ཆེན་པོར་བཤམས་ཏེ་གསོལ་བ་བཏབ་ན་ལུང་
ལས་དང་། 
བསྟན་འབྱུང་ངོ༌། །ལུང་བསྟན་འབྱུང་ན་དེ་ཉིད་དུ་སྒྲུབ་བར་བྱའོ། །དེ་ནས་ཤར་དུ་དཔག་ཚད་
གསུམ་ན་རི་ནག་པོ་ཟུར་གསུམ་པ་གཅིག་ཡོད་དོ། །དེ་ཉིད་ནས་ཐག་མི་རིང་བར་བྲག་དང་རི་དང་
ང་ཐམས་ཅད་ལྷ་ཡི་གཞལ་ཡས་ལྟ་བུར་མཆོད་རྟེན་འདྲ་བ་དུ་མ་མེ་ཤེལ་གྱི་རི་དང་། ཤེལ་གྱི་མཆོད་
རྟེན་སྣང་བ་ནི་དེ་དག་ཀུན་གྱི་རྩེ་ལ་ཡོད། མཚོ་ཡི་དབྱིབས་ལས་ཁ་དོག་སྣ་ཚོགས་འབྱུང་བ་ཡོད་
དོ། །དེ་ནི་དངོས་གྲུབ་ཉེ་བ་ན་ནང་གི་གནས་ཡིན་ཏེ་རྣལ་འབྱོར་པ་དད་པ་དང་། བརྩོན་འགྲུས་ལྡན་
པ་སློབ་དཔོན་དམ་པའི་ལུང་གིས་བཟིན་པ། ལུང་དང་མན་ངག་དང་ལྡན་པ་ཉམས་སུ་བླངས་པ་
ཙམ་གྱིས་དངོས་གྲུབ་མྱུར་དུ་ཐོབ་བོ། །དེ་ནས་ལ་རྩེར་ཐོན་པ་ན་རི་མཐོན་པོ་གསུམ་གྱི་རྩེ་ན་ཤེལ་གྱི་
མཆོད་རྟེན་སྐུ་དང་བཅས་པ་ཡོད་དོ། །དེའི་དབུས་སུ་མཁའ་འགྲོ་མ་གསང་བ་ཆེན་མོའི་མཛོད་ཞེས་
། འོད་
བྱ་བར་རང་བཞིན་དུར་ཁྲོད་ཀྱི་གནས་ཁྲུས་བྱ་བའི་མཚོམེ་ལོང་ལྟ་བུ་ལ་སྔོ་དམར་གྱི་རིས་ཡོད་པ
། ཁ་
ཟེར་སྣ་ཚོགས་འཕྲོ་བའི་དབུས་ཉིད་ན་དཔལ་རང་བྱུང་གི་མཆོད་རྟེན་རིན་པོ་ཆེ་མེ་ཤེལ་ལས་གྲུབ་པ
དོག་གོང་ལྟར་བསྟན་པའི་ཡོན་ཏན་ཐམས་ཅད་རྫོགས་པའི་དེ་ཉིད་ན་བཞུགས་པའོ། ། སྐུ་ཡི་རྟེན་ཡང་

བི་མའི་ལམ་ཡིག
༡༡
སྣང་ལ་རང་བཞིན་མེད་པ། ཕྱི་ནང་མེད་པ་ཟང་ཐལ་བ་ལྷམ་མེ་ལྷང་ངེ་ལྷན་ནེའོ། །དེ་ཡང་བག་
ཆགས་ཆེ་བའི་སྡིག་སྒྲིབ་ཅན་དམ་ལ་མི་གནས་ཞིང་ཐེ་ཚོམ་དང་ཡིད་གཉིས་ཅན་གྱི་སྐལ་བ་མ་ཡིན་
ནོ །རང་གི་ཚེ་སྲོགས་ལ་བར་ཆད་འགྱུར་བས་དང་པོ་ནས་མཆོག་ཏུ་མ་བརྩམ་པ་དགའོ། །དེར་
ཕྱིན་ཀྱང་ས་རྡོ་དང་རི་བྲག་ཡིད་ལ་མི་མཐད་པ་བཞིན་དུ་སྣང་ངོ་། །འདི་ནི་ལས་འཕྲོ་དང་སྐལ་བ་
ལྡན་པ་བླ་མ་དམ་པའི་ལུང་བསྟན་ཐོབ་པ། དད་པ་དང་བརྩོན་འགྲུས་ལྡན་པ་ལུས་དང་སྲོག་ལ་མི་
ལྟ་བ། ཕྱི་མའི་བདེ་བ་དང་དུ་ལེན་པ་འབའ་ཞིག་གིས་ཕྱིན་ན་ལུང་སྟོན་པ་འབྱུང་བ་དང་། དེ་ཉིད་དུ་
ཕྱིན་ཏེ་མཚོའི་ཟམ་བར་རྙེད་ནས་ཕྱག་དང་། བསྐོར་བ་ལེན་གསུམ་བྱས་པ་ཙམ་གྱི་ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་པར་འགྱུར་རོ། །གཞན་ཡང་བྱིན་རླབས་རང་བྱུང་གི་མཆོད་རྟེན་ཆེན་པོ་
དེའི་བྱང་ན། ལས་ཀྱི་མཁའ་འགྲོམ་ཁྲུས་བྱེད་པའི་གནས་བརྒྱ་རྩ་བརྒྱད་ཡོད་དོ། །དེ་དག་ཀུན་
ཡང་དངོས་གྲུབ་སྣ་རེ་རེ་ཐོབ་པའི་གནས་ཡོད། དེ་ཡི་ཤར་ན་ཆུ་བོ་ཆེན་པོ་ཞིག་རྒལ་བ་ན། མཁའ་
འགྲོ་མ་གསང་བའི་གནས་ཡོད་དོ། །བྲག་དང་རི་དང་ཕ་བོང་མཚན་མ་འདྲ་བ་ཡོད་པ་དེ་ནི། རླུང་
སེམས་ཀྱིས་དངོས་གྲུབ་སྒྲུབ་པའི་གནས་ཡིན་ནོ། །བྱིན་རླབས་རང་བྱུང་གི་མཆོད་རྟེན་གྱི་ཤར་ན། །
ལྷའི་དྲང་སྲོང་དམོད་པ་འདོར་བའི་གནས་ཞེས་བྱ་བ་མངོན་པར་སྤྱོད་པ་སྒྲུབ་པའི་གནས་ཡིན། བྱང་
ཤར་ན་གཤིན་རྗེའི་འདུ་ཁང་འཇིགས་སུ་རུང་བའི་གནས་ཡོད་དོ། ཤར་ལྷོ་ན་མཁའ་འགྲོ་མའི་འདུ་
ཁང་ཞེས་བྱ་བ་དཔའ་བོ་དཔའ་མོ་འདུ་བའི་གནས་ཡོད་དོ། ། ལྷོ་ན་མཛེས་བྱེད་ཀྱི་ཚལ་ཡིད་དུ་འོངས་
བ་ཡོད་དོ། །ལྷོ་ནུབ་ན་རྒོད་སོ་རྩེ་གསུམ་གནས་ཞེས་བྱ་བ་དཔའ་བོ་འདུ་བའི་གནས་ཡོད་དོ། །ནུབ་
ན་རྩྭ་རི་པར་པ་ཏ་ཞེས་བྱ་བ་རྣམ་པར་མི་རྟོག་པའི་གནས་ཡོད། ནུབ་བྱང་ན་ཤིང་གི་ལྷ་མོ་སྐྲ་འཁྲུ་བའི་
1

རྩྭ་རིའི་གནས་བཤད་འབར་བ་རྒྱན་མཚན།
- ༡༢
གནས་ཞེས་བྱ་བ་རི་རྡོ་ནས་འབྲས་སྤུངས་པ་འདྲ་བ་ལ་བཀྲ་ཤིས་པའི་གནས་ཡོད། དེ་ལྟར་ན་མཁའ་
འགྲོ་མའི་གནས་བརྒྱ་དང་རྩ་བརྒྱད་པོ་དེ་དག་གང་དུ་བསྒྲུབ་ཀྱང་དངོས་གྲུབ་རིགས་མི་གཅིག་པ་རེ་རེ་
ཐོབ། དཔྱིད་ར་སྟོན་རར་བྱེད་པའི་གནས་དང་། སྒྲ་སྒྲོག་པའི་གནས་འདི་དག་ནི་ཕལ་ཆེར་སྒྲ་
སྒྲོག་པར་བྱེད་པའི་གནས་ཡིན་ནོ། ། སྒྲ་ཡང་དང་པོ་མི་སྙན་པ་དང་སྡིགས་པའི་སྐད་དུ་མ་རྣལ་འབྱོར་
པ་ཉམས་སྐྱེ་བའི་དུས་སུ་འབྱུང་ལ། ཐ་མལ་པ་ལ་གང་ཡང་མི་འབྱུང་ངོ་། །ཉམས་གོང་ནས་གོང་
དུ་འཕེལ་བ་ན་སྙན་པ་ཡིད་དུ་འོངས་བ་དང་། ཀླུ་དང་གར་དང་རོལ་མོའི་སྒྲ་སྣ་ཚོགས་པ་སྟོན། དེ་
ཡང་གནས་དེ་དག་ན་སྒྲ་མི་གཅིག་པ་རེ་ཡོད། ལ་ལ་ནི་ཁྱིའི་སྐད་དང་། ལ་ལ་ནི་བོང་བུའི་སྐད།
ལ་ལ་ནི་ཉ་དང་རྔ་མོང་སྐད་དུ་སྒྲོག སྐད་རིགས་དེ་དག་ཉམས་སུ་ལེན་པའི་ཚེ། མཁའ་འགྲོམ་
དཔག་ཏུ་མེད་པ་འདུ་བའི་གནས། ལོངས་སྤྱོད་སྣ་ཚོགས་པར་སྟོན་ཅིང་ཉམས་དང་བྲོ་བ་ལ།
སྐབས་སྐབས་སུ་ཉམས་འཕེལ་བར་བྱེད། སྐབས་སྐབས་སུ་བྱིན་གྱིས་རློབས་པར་བྱེད།
སྐབས་སྐབས་སུ་མི་སྡུག་པའི་འདོད་ཡོན་ལྔ་སྟོན་པར་བྱེད། སྐབས་སྐབས་སུ་ཆོས་སྟོན་པར་བྱེད།
དེ་དག་ནི་དངོས་དང་ཉམས་དང་རྨི་ལམ་ནང་དུ་འབྱུང་ངོ་། །དེ་དག་དགོངས་པ་དང་ཉམས་ཀྱིས་མ་
ཟིན་ན། བར་ཆད་དུ་གྱུར་ནས་ལུས་ངག་ཡིད་གསུམ་མ་རུང་བར་འགྱུར་རོ། །དེ་དག་ངོ་ཤེས་ནས་
སྤྲོ་བཏང་བཅས་ནས་ཉམས་དང་ལྡན་ན་དངོས་གྲུབ་ཆེན་པོར་འགྱུར་རོ། །དེ་ལྟར་སྐལ་ལྡན་གྱི་མཁའ་
འགྲོ་འདུ་བའི་གནས་དེ་དག་ངོ་ཤེས་པར་བྱས་ནས། ཉམས་དང་ལོངས་སྤྱོད་གོང་ནས་གོང་དུ་འཕེལ་
བ་བྱེད་པའི་དོན་དུ། འཇིག་རྟེན་གྱི་བྱ་བ་དེ་དག་ཐམས་ཅད་བཏང་སྟེ། གནས་དེ་དག་ཏུ་རྒྱུ་ཞིང་
ཉམས་སུ་བླངས་ནས། མཁའ་འགྲོ་ཐམས་ཅད་དངོས་སུ་བྱུང་ནས། བདེ་བ་ཆེན་པོའི་མཁའ་

བི་མའི་ལམ་ཡིག
= ༡༣
འགྲོམ་དེ་དག་དང་ཉམས་བསྡུར་ཞིང་། རང་གི་རིག་པའི་ཡེ་ཤེས་ལ་ལྟ་བའི་དོན་དུ་གནས་དེ་དག་ཏུ་
གནས་པར་གཅེས། ཡང་མཁའ་འགྲོ་མའི་གནས་དེ་དག་རྣལ་འབྱོར་པ་མོས་པ་སྤྱོད་དུས་འབྱུང་ངོ་། །
ཇི་ལྟར་སྣང་དུ་འབྱུང་བའི་དུས་མ་ཡིན། རྣལ་འབྱོར་པ་ལས་དང་སྐལ་བ་ལྡན་ཞིང་སྙིང་པོའི་དོན་ལ་
འབེབས་ཤིང་བརྩོན་པའི་ཚེ། ལྷ་སྣ་ཚོགས་པས། གཟུགས་སྣ་ཚོགས། སྐད་སྣ་ཚོགས།
གཟུགས་སྒྲ་དྲི་རོ་རེག་བྱ། །རྔམ་པའི་གད་མོ་དང་འབུར་ཚུགས་སུ་ལྟ་བ་དང་། གླུ་དང་རྒྱན་ཆ་
དང་། ལུགས་སྣ་ཚོགས་པ་དང་། ཀླུ་སྲིན་གྱིས་འབྱུང་བའི་ཆོ་འཕྲུལ་སྣ་ཚོགས་འཇིགས་སུ་རུང་
བ་སྟོན་པར་བྱེད་པའི་དུས་ནི། ཁྱད་པར་ཅན་བཞི་འམ་བདུན་ལ་སོ་སོར་སྟོན་པས། རྣལ་འབྱོར་པ་
ཉམས་མྱོང་རྒྱུ་ལ་སྨིན་པ་རེ་བའི་ཚོན་སྟོན་ཅིང་། བྱིན་རླབས་འཇུག་པར་བྱེད། འདི་ནི་ཡིད་ཆོས་
ལ་འཇུག་པའི་དོན་དུ་ལམ་གྱི་ཡི་གེ་འདི་ཉིད་དང་དུ་བླངས་བར་བྱའོ། །དེ་ཡང་སྐྱེས་བུ་དད་པ་ཅན་
འཁོར་བའི་ཆོས་ལ་བློ་བྲེང་ཙམ་ཡང་མེད་པ། སྙིང་པོའི་དོན་ཉམས་སུ་ལེན་པས། དང་པོ་བླ་མ་
དམ་པ་ལས་དབང་བཞི་ཐོབ་པར་བྱས་ཏེ་རྟོགས་པ་ཐམས་ཅད་ཕུལ་ལ། སྔོན་དུས་འཁོར་འདས་ཤན་
དུ་འབྱེད་པར་བྱས་ཏེ། དེ་ནས་དངོས་གཞི་མན་ངག་ཉམས་སུ་བླངས་ནས། དངོས་གྲུབ་ཐམས་
ཅད་མྱུར་དུ་ཐོབ་པར་བྱེད་པའི་གནས་ཡིན་ནོ། །དེ་ནས་བདེ་བར་གཤེགས་པའི་བྱིན་རླབས་རང་བྱུང་
གི་མཆོད་རྟེན་མཐོང་བ་ཙམ་གྱི། ཟག་བཅས་སུ་མི་གནང་བར་སངས་རྒྱས་པ་ཐེ་ཚོམ་ཡོད་པ་མ་ཡིན་
ནོ། །ཡང་རང་བྱུང་གི་མཆོད་རྟེན་རྩྭ་རི་འདི་ན་བཞུགས་པའི་བྱིན་རླབས་ཀྱིས། གནས་ཀྱི་རྣལ་
འབྱོར་ཀུན་ཀྱང་དགའ་བ་དང་སྤྲོ་བ་དང་བར་ཆད་མི་འབྱུང་ངོ་། །འཇིག་རྟེན་པའི་སྐྱེ་བོ་ཀུན་གྱིས་ཀྱང་
གནས་དང་། ས་ཕྱོགས་དང་། ལོ་རྒྱུས་མཚན་ཉིད་ཐོས་པ་ཙམ་གྱིས་དགའ་བ་དང་། སྤྲོ་བ་
13

རྩྭ་རིའི་གནས་བཤད་འབར་བ་རྒྱན་མཚན།
= ༡༤
དང་ཡིད་དུ་འོང་བ་འབྱུང་བ་དེ་ནི་རང་བྱུང་གི་མཆོད་རྟེན་གྱིས་བྱིན་རླབས་ཤེས་པར་བྱའོ། །འདི་ལྟར་
རང་བྱུང་གནས་ཀྱི་ངེས་པ་ནི། སྐལ་ལྡན་ལས་ཅན་བདེ་བླག་ཉིད་དུ་ཡང་ཤེས་པར་བྱ་ཕྱིར་ལམ་
ཡིག་གསལ་བར་བཀོད་པའོ། །
སྐལ་ལྡན་ལས་ཅན་ཀུན་དང་འཕྲད་ནས་ཀྱང་། །གནས་འདི་ཉིད་དུ་འབྲས་བུ་མཆོག་ཐོབ་ཤོག །
སློབ་དཔོན་བི་མ་མི་ཊའི་ལམ་ཡིག་རྫོགས་སོ།། །།

སློབ་དཔོན་པདྨས་མཛད་པའི་ལམ་ཡིག་
སློབ་དཔོན་པདྨས་མཛད་པའི་ལམ་ཡིག་
བཞུགས་སོ། །
ན་མོ་རཏྣ་གུ་རུ། རང་བྱུང་བྱིན་རླབས་ཅན་གྱི་གནས་རྩྭ་རི་ཞེས་བྱ་བ་ནི། ཕྱི་ལྟར་རྟ་བབས་སུ་
འདུག་པ། ནང་དཀྱིལ་འཁོར་ཕོ་བྲང་དུ་འདུག་པ། གནམ་འཁོར་ལོ་རྩེ་བརྒྱད། ས་པདྨ་འདབ་
བརྒྱུད་དུ་ཡོད། ལོགས་ཐམས་ཅད་བཀྲ་ཤིས་རྫས་བརྒྱད་དང་། གཟུགས་དུ་མ་འཆར་བ། བྲག་
ཐམས་ཅད་སྲིན་མོའི་རལ་པ་གཟེངས་པ་འདྲ་བ། ཆུ་ཐམས་ཅད་དར་དཔྱང་ཡོལ་བ་འཕྱར་བ་འདྲ་
བ། ཤིང་ཐམས་ཅད་མི་ལངས་པ་འདྲ་བ། ཕོ་ཕོ་དང་། ཕཊ་ཕཊ་ཀྱིས་སྒྲ་འབྱིན་པ། དཔའ་
བོ་དང་། དཔའ་མོ་ཐམས་ཅད་རང་བཞིན་གྱི་འདུས་པ། བཀྲ་ཤིས་པའི་རྫས་སྣ་ཚོགས་སྐྱེས་པ།
མ་སྒོམ་ཡང་རིག་པ་འཆར་བའི་གནས། ཌཱ་ཀིས་དངོས་སུ་ཆོས་སྟོན་པའི་གླིང་། སྐལ་བ་མེད་
པ་རྣམས་ཀྱི་ཚེ་ལ་བར་དུ་གཅོད་ཅིང་། སྐལ་ལྡན་དངོས་གྲུབ་ལེན་པའི་གནས་རྒྱ་གར་ལ་ལྟ་བ་ཕྱག་
ན་རྡོ་རྗེའི་སྒོ། སྒོ་སྲུང་བདུད་རྩི་འཁྱིལ་བ་ལ་སྟེར། ཤར་ཀློ་བོ་ལ་གཏད་པ་འཕགས་པ་འཇམ་
དཔལ་གྱི་སྒོ སྒོ་སྲུང་གཤིན་རྗེ་གཤེད་ཀྱིས་བྱེད། བྱང་བོད་ལ་ལྟ་བའི་སྒོ། སྒོ་སྲུང་རྟ་མགྲིན་
གྱིས་བྱེད། ནུབ་མོན་ལ་ལྟ་བ་ཇོ་མོ་སྒྲོལ་མའི་སྒོ། སྒོ་སྲུང་ཨེ་ཀ་ཛཱཊིས་བྱེད། སྒྲུབ་གནས་
མཆོད་རྟེན་དེ་ན་ཁྱད་པར་གྱི་གནས་ཡུལ་བུ་ཆུང་བྱ་བ་ཡོད། མཚན་མོ་མེ་འབར། ཉིན་མོ་ནི་བུ་

རྩྭ་རིའི་གནས་བཤད་འབར་བ་རྒྱན་མཚན།
༡༦
ཡུག་འཚུབ། ནངས་ནུབ་ནི་དུ་བ་འཐུལ། མ་མོ་བདུད་ཀྱི་བདག་བྱེད་པའི་དངོས་གྲུབ་གཅིག་ཡོད་
དོ། །དེ་ལེན་པར་འདོད་ན་ཌཱ་ཀི་མའི་སྤྲཆ་དང་། ཚོགས་དང་བ་ལིང་ལ་བརྩོན་པར་བྱའོ། །དམར་
མོ་ཟེ་ཆེན་ཕུག་དང་། སྲིན་མོ་ནིའུ་རིང་། སྲིན་མོ་མཆུ་སྡེར་ཅན་དང་སྤུ་རི་སྤོ་ཐོན་དང་། པར་
པ་ཏ་ཨེ་ཀ་ཛཱཊི་དང་། དཀར་ལ་དུང་མཚོ་དང་། གཡུ་མཚོ། སྐྱོག་མོ་ཌཱཀི་ལ་སོགས་པར་
གསོལ་བ་བཏབ་པར་བྱའོ། །དངོས་གྲུབ་ཆེན་པོའི་ལམ་ཡིག་སློབ་དཔོན་པདྨས་མཛད་པའོ། །སྤྱི།
མཁའ་འགྲོའི་ལམ་ཡིག་བཞུགས་སོ། །
བླ་མ་དང་ཀི་རྣམས་ལ་ཕྱག་འཚལ་ལོ། །མཆོག་ཐུན་མོང་གི་དངོས་གྲུབ་སྒྲུབ་པར་འདོད་ན། ཞིང་
སྐྱོང་གི་གནས་མགོན་པོ་བྱམས་པ་མངོན་པར་རྫོགས་པའི་སངས་རྒྱས་པ་ལ། རྩྭ་རི་རྩ་གོང་པར་པ་
ཏ་ན་བཅོམ་ལྡན་བདེ་མཆོག་གི་དཀྱིལ་འཁོར་བཞུགས་པ་སྒྲུབ་པར་བྱ་སྟེ། དེ་ཡང་དེར་འགྲོ་བའི་ཀླུ་
ཀི་མ་ཀ་མ་ལ་པི་གིས་སློབ་དཔོན་ལ་ཝ་ལ་དངོས་སྒྲུབ་སྦྱིན། ལ་ཝ་པ་སངས་རྒྱས་གྲགས་ཀྱིས།
ཨུ་རྒྱན་ན་བདེ་མཆོག་དངོས་སུ་བཞུགས་པས། ང་ལྟར་འགྲོ་བྱས་པའི་ལྷ་ཡི་གཞལ་ཡས་མཐོང་ན་
ཀུན་ལ་འགྲུབ། དེ་ཡང་སྒྲུབ་ཆེན་བརྒྱད་ནི་ས་འོག་རལ་གྲི་ལུས་དང་། ཤིང་ལྷམ་བུམ་པ་བཟང་
དང་ནོར་སྦྱིན་མོ། བཅུད་ཀྱི་ལེན་དང་མིག་སྨན་བཟང་པོ་ཡང་། གནས་འདི་ལ་མྱུར་དུ་སྐྱེ་བར་
འགྱུར། ཅེས་གསུངས་སོ། །ལུང་པའི་འདུག་སྟབས་བསྟན་པ་ནི། ཕུ་རྒྱབ་མདའ་ཤར་ལྷོ།
། གཡོན་
ལྷོ་བྲག་ཆེ་བ་རྡོ་རྗེ་གདན་དང་ཐད་ཀར་ཕུནས་འགྲོ་བའི་གཡས་ན་བྱར་གཉལ་ལོ་གསུམ་དང་
16

མཁའ་འགྲོའི་ལམ་ཡིག
= ༡༧
ན་དཀར་ལེ་རྣམ་གསུམ་དང་ཀློ་བོ། དེ་ཡི་ཕྱི་ཏོ་ན་ཀོང་པོ་ཡོད། དཀར་ལེ་གོང་གསུམ་རྒྱ་དང་ནུབ་
མཚམས་ན་མཁའ་འགྲོའི་གྲོང་ཡོད། དེ་ཡི་སྣང་བ་དག་པས་གྲོང་ཁྱེར་རྒྱ་གྲོང་ཆེན་པོའི་བཞི་མདོར་
མཐོང་། འབྲིང་གིས་ལ་མའི་མཁར་བུ། ཐ་མས་འདྲ་བ་མཐོང་། དེར་བརྟེན་མོས་པ་ཅི་བྱ་གང་
ནས་འགྲོ་ཡང་དེར་འགྲོ་དགོས། ལུང་པའི་ཕུན་བོད་ཁག་གསུམ་ཡོད། དེ་ནས་མར་ཕྱིན་པ་ན།
ཐང་ཟད་པའི་ས་ན་བྲག་ནག་པོ་ཡོད། དེ་ཡི་ཆུ་འབབ་པའི་ས་ན་གསེར་མཚོ་གྲུ་བཞི་གཅིག་ཡོད་པ་
དུག མཚོ་ཡིན་པས་ཀླུ་གདུག་པ་ཅན་ཡོད། དྲི་མ་གཏང་དུ་མི་ཉན། རུང་དུ་མི་ཉན་ནོ། །དེ་
ཡི་མཐའ་མ་ཟླ་གམ་དུ་ཡོད། དེའི་གཡོན་ན་དུག་མཚོ་གྲུ་གསུམ་དམར་པོ་མཐོང་བས་སྙིང་མི་དགའ་
བ་གཅིག་ཡོད། དེ་ལ་དྲི་མ་སོང་དུ་མི་རུང་། རུང་དུ་མི་རུང་ངོ་། །མཐའ་མའི་དབྱིབས་ཟླུམ་པོར་
ཡོད། དེ་ལ་ཟུར་དུ་འགྲོའོ། །དེ་ནས་རྩྭ་རི་རྩ་གོང་ཡོད། གཡུ་མཚོ་ཟླུམ་པོའི་མཐའ་མ་ན་བྱེ་མ་
ལ་གསེར་གཡུ་ཡོད། དེ་ཡི་ཕྱི་རུ་ཚེར་མ། དེ་ནས་ཤེལ་ཡོད་དོ། །ཤེལ་དེ་རྒྱང་ནས་བལྟས་ན་
གངས་འདྲ། ཤེལ་གྱི་རི་མཐོང་ནས། ཇི་སྙེད་སུ་དག་འདོན་ཅིང་གསོལ་བ་བཏབ་པས། ནམ་
མཁའ་ལ་འཇའི་གདུགས་གཅིག་འོང་། བྲག་སྟེང་དུ་འོང་ཡང་སྲིད། མཚོ་དཀྱིལ་དུ་འོང་ཡང་
སྲིད། གར་བྱུང་ཡང་དེར་མཆོད་རྟེན་འོང་བའི། དེར་ཕྱིན་ནས་མཆོད་པ་ཕུལ་ཞིང་གསོལ་བ་སྨོན་
ལམ་གདབ་བོ། །དེ་ན་ཤིང་ཐོག་ཨ་འབྲས་ཡོད་པས་སྔོ་སྨུག་རྩི་བྱུང་བ་ཡིན། སེར་པོ་བྱུང་ན་དར་
བའི་ཟ་རྒྱུ་ཡིན། བོད་ནས་འགྲོ་བའི་ལམ་ཁ་གོང་ན་ཡོད་དེ། གཡས་གཡོན་གཉིས་ཀར་ལམ་
ཡོད། བྱར་ནས་འགྲོན་གློ་བོའི་ཐད་ཀ་ནས་བསྐོར་འགྲོ དྭགས་ནས་འགྲོ་ན་ཀློ་བོའི་ཕྱོགས་ནས་
འགྲོ ཟླ་བའི་ཞལ་ནས་ཨུ་རྒྱན་པས་ཀྱང་། བྱིན་རླབས་ཆེ་བའི་བྱང་ཕྱོགས་མཐའ་འཁོབ་ན་ཡོད་

རྩྭ་རིའི་གནས་བཤད་འབར་བ་རྒྱན་མཚན།
༡༨
དེར་སོང་གསུངས། དེར་ཕྱིན་པས་མཚོ་སྨུག་པས་ཐེབས་ནས་མ་མཐོང་། ལོགས་ནས་མ་མཐོང་
ཞུས་པས། ངས་གྲོགས་བྱ་གསུངས་ནས་སློབ་དཔོན་དང་འགྲོགས་ནས་ཕྱིན་པས། སློབ་དཔོན་
བྲག་ཕུག་གཅིག་ཏུ་བཞུགས། ཤར་ཕྱོགས་ལ་ཝ་པ་ཆེན་པོས་རང་གི་ཉེ་གནས་ལ་འདི་ལྟར་གསུངས་
ཏེ། ཁྱོད་གྲོང་མ་གིར་སོང་ལ། བུ་མོ་གླུ་གཞས་བྱེད་པ་ཁ་ཤས་བཞུགས་པས། དེ་ཡི་དབུས་
མ་དེ་ཁྲིད་ཤོག་གསུངས། ཉེ་གནས་བྷུ་སུ་ཀུས་སྤོས་ཕོར་ཐོགས་ནས་ཆོས་ཉིད་རྣམ་པར་དག་པའི་
སྔགས་འདྲེན་གྱིན་ཕྱིན་པས། གྲོང་ཁྱེར་ཆེན་པོ་གཅིག་གི་དཀྱིལ་དུ་ཕྱིན་པས། གླུ་ཞིག་ཐོས་ནས།
ཁྱིམ་དེར་ཕྱིན་པས་བུ་མོ་ཉི་ཤུ་ཙམ་ཞིག་འདུག དབུས་མའི་བུ་མོ་དེ་ལག་པས་བཟུང་པས། དུས་
ཨན་ཙམ་ཞིག་ལོན་ནས་དེའི་ལག་པའི་ནང་ན་དེ་འདྲའི་བུ་མོ་དེ་ནི་ལ་ཕུག་ལྟ་བུ་ཞིག་ཏུ་གྱུར་པས། ཉེ་
གནས་བྷུ་སུ་ཀུས་དེ་འཁྱེར་ནས་རང་གི་སློབ་དཔོན་ལ་ཕུལ་བས། ལ་ཕུག་དེ་ཆུ་ལ་ཁྲུས་ནས་ཞོར་
ལ་ཚོས་གསུངས། ཉེ་གནས་ཀྱིས་ལེགས་པར་བཙོས་ནས། མཐར་རང་གི་སློབ་དཔོན་ལ་ཚོས་
འདུག་ཞུས་པས། ང་ལ་ཡང་ཕོར་པ་གང་དྲོངས་། ཁྱོད་རང་ཡང་འཐུང་གསུངས། དེར་སློབ་
དཔོན་ལ་ཕོར་པ་གང་དྲངས་། ཉེ་གནས་ཁོ་རང་གིས་བསམ་པར། འདི་མི་ཤ་ཡིན་བསམ་ནས་
ཁོ་རང་གིས་མ་འཐུང་པར། སློབ་དཔོན་ལ་ཕོར་པ་གང་དྲངས་ནས། ལ་ཕུག་བཀྲུས་པའི་ཆུ་དང་
མཉམ་དུ་ལ་ཕུག་བཙོས་མ་ཅུང་ཟད་ཁྱི་ཞིག་ལ་བྱིན་པས། སློབ་དཔོན་དང་ཁྲི་གཉིས་རྩྭ་རིའི་མཁའ་
སྤྱོད་རིའི་རྩེ་ལ་འཕུར་ནས། མཐར་མཁའ་སྤྱོད་ཀྱི་ཞིང་དུ་གཤེགས་པས། ཉེ་གནས་ཁོ་རང་ཤུལ་
དུ་ལུས་པས་སེམས་ཤིན་ཏུ་སྐྱོ་བའི་སྒོ་ནས་མང་དུ་ངུས་པས་མཐར། ང་ཐུགས་རྗེས་བཟུང་བྱས་
པས། སློབ་དཔོན་ཆེན་པོ་དེ་ཉིད་སླར་ལོག་སྟེ། རང་གི་མགོ་བོ་ནས་བཟུང་ནས་བྲང་ཡན་ཆད་ཀྱི་

མཁའ་འགྲོའི་ལམ་ཡིག
༡༩
པགས་པ་བཤུས་ནས་གནང་བས། ཉེ་གནས་ཀྱིས་དེའི་ངོས་སུ་བདེ་མཆོག་དྲུག་བཅུ་རྩ་གཉིས་ཀྱི་
དཀྱིལ་འཁོར་བཀྲ་ལམ་མེར་མཇལ། དེའི་ལྷོ་ཕྱོགས་ཌཱཀིས་བསྲུང་ནས་གྲོང་ཁྱེར་རྡ་ར་ན་བཞུགས་
སོ །དེ་ནས་ཨ་ཏི་ཤ་བྱོན་ཁར་སློབ་དཔོན་ལ་ཝ་པ་ལ་དཀྱིལ་འཁོར་ཞལ་སྟོན་པ་ཞུ་ཞུས་པས། ལམ་
བསྟན་ནས་མདོ་མ་ན་མཐའ་འཁོབ་ཀྱི་ཡུལ་ན་སྒྲུབ་གནས་ཡོད་དེར་སོང་གསུངས། དེར་ཡོན་ཏན་
ཅི་འདོད་ཞུས་པས། ཡོན་ཏན་རྣམ་པའི་རང་བཞིན་ཏེ། ཤར་ཕྱོགས་ན་ལྷ་མོ་ནི་མཐུ་ཆེའོ། ། ལྷོ་
ཕྱོགས་སྒྲོལ་མ་ལ་གསོལ་བ་བཏབ་པས་ཚེ་དང་ནོར་འཕེལནུབ་ཕྱོགས་ཁ་སར་པ་ཎི་བྱང་ཆུབ་ཀྱི་སེམས་
མི་བརྗེད་པའི་ཟུངས་ཏིང་ངེ་འཛིན་ཐོབ། བྱང་ཕྱོགས་སུ་བློན་པོ་ནི་རླུང་སེམས་ཀྱི་དངོས་གྲུབ་ཐོབ།
འགྲོ་ཙ་ན་སྔོན་ལ་དཔལ་ལྡན་ལྷ་མོ་ཅན་དུ་འགྲོ དེ་ན་སོ་ཕག་གི་མཆོད་རྟེན་ཡོད། བྲག་ཁ་ན་སྐུ་
ཁྲུས་ཀྱི་ཆུ་འབབ་ལ་ཁྲུས་བྱས་ན་མཐོ་རིས་ཡོན་ཏན་བདུན་ཐོབ། ཆུ་སྣ་སྒྲོལ་མ་དཀར་མོས་བསྒྱུར་
བ་ལ་མཐོ་རིས་ཀྱི་ཡོན་ཏན་བདུན་ཐོབ། དེ་ཡི་སྟེང་ན་ཤེལ་གྱི་མཆོད་རྟེན་རང་བྱོན་གསུམ་ཡོད། དེ་
ལ་ཞག་སྐོར་བྱས་ན་གྲུབ་ཆེན་ཐོབ། ཡང་བདུན་བྱས་ན་ཐུན་མོང་གི་དངོས་གྲུབ་ཐོབ། ཡང་བདུན་
བྱས་ན་མཆོག་ཐོབ། མཆོད་རྟེན་སྲུང་ངོ༌། །འཇིགས་པ་གསུམ་ཡོད་དོ། །ཀུན་འོད་ཟེར་ཅན་
གྱིས་སྲུང་ངོ༌། །ཇོ་བོ་བོད་དུ་བྱོན། ཡར་ཀླུང་ནས་ལན་གསུམ་གཟིགས། དེ་ཡིས་བསངས་
ཕུལ་བ་ལ། དེས་སྒོམ་སྲུང་བླ་མ་ལ།
དགོང་མོ་རྗེ་བཙུན་སྤྱན་མངའ་བ་ལ་བཤད། དེས་བྱ་ཡུལ་བ་ལ་བཤད། དེས་སྐུ་གཉེར་བ་ལ་བཤད།
དེས་བླ་མ་རིན་པོ་ཆེ་ལ་བཤད་དོ། །དགེའོ། །མཁའ་འགྲོའི་ལམ་ཡིག་རྫོགས་སོ།། །།
19

རྩྭ་རིའི་གནས་བཤད་འབར་བ་རྒྱན་མཚན།
= ༢༠ =
ཇོ་བོ་རྗེའི་ལམ་ཡིག །
༄༅། །རྒྱ་གར་སྐད་དུ། རྩྭ་རི་རྩ་གོང་ཤེལ་རི་པར་པ་ཏ། བོད་སྐད་དུ་དཔལ་རི་བོ་ཆེན་པོ་ལུ་
བའི་ཁོང་། ཡུལ་ཉི་ཤུ་རྩ་བཞིའི་མཁའ་འགྲོ་མ་ལ་ཕྱག་འཚལ་ལོ། །སྤྱིར་འཛམ་བུ་གླིང་ན་ཌཱ་ཀི་
མའི་གནས་ཉི་ཤུ་རྩ་བཞི་ཡོད་པ་ལ། བོད་ལ་གཉིས་ཡོད། གཅིག་མངའ་རིས་ན་ཡོད། གཅིག་
འདི་ཡིན། ལམ་ནི་འདི་ལྟར་ཡོད་བྱས། ཤར་ལམ་དང་ནུབ་ལམ་གཉིས་གཉིས་ཡོད་པ་ལ།
ནུབ་ལམ་ནི་ཀར་ལེ་གོང་གསུམ་བྱ་བར་ཡོད། དེ་ནས་ཉིན་ཕྱེད་ཕྱིན་པའི་ས་དེ་ན་ལམ་སྲུང་གི་མཚོ་
མངོན་ཏེ། དང་པོ་ཁོ་ནའི་ལམ་སྲུང་ཀླུ་ཡིན་ནོ། །དུག་མཚོ་སྒྲིལ་མ་དང་། ཟུར་གསུམ། འཁོལ་
མ་བཅས་གསུམ་ཡོད། དེ་རེག་པ་དང་། མཐོང་བ། སེམས་པ་ཁ་རླངས་ཀྱི་དུག་ཅན་ནོ། །
དང་པོ་ལ་ཁ་ནས་ཡར་ཡོང་ཙ་ན། སྤོས་ལ་ཞེས་བྱས་པའི་པུ་ཤེལ་ཙི་ལ་སོགས་པའི་ཀླུ་སྨན་འབྱོར་
ཚད་དང་། བ་དམར་ར་དཀར་གྱི་འོ་མས་ལྡེ་གུ་བྱས་ལ་ཀླུ་གཏོར་གཏང་། ཀླུ་བྱང་ཆུབ་སེམས་པ་
རྣམས་དངོས་གྲུབ་ལེན་པ་ལ། བར་ཆད་མི་འབྱུང་བའི་གསོལ་གཏབ་བདེན་པ་བདར། དེ་ནས་
གཏོར་མ་གཉིས་བཅོས་ལ། གཅིག་དམ་པའི་ཆོས་སྐྱོང་བའི་སྲུང་མ་རྣམས་ལ་འབུལ། གཅིག་
འཇིག་རྟེན་བསྟན་མ་རྣམས་ལ་འབུལ། གཏོར་མ་ཐམས་ཅད་ཁ་འབར་མས་འབུལ། བྱིན་རླབས་

ཇོ་བོ་རྗེའི་ལམ་ཡིག
༢༡
ཤིན་ཏུ་ཆེ་གསུངས་སོ། །དེ་ནས་རང་ལ་སྲུང་བ་འདི་རྣམས་གདགས་ཏེ། རྨ་བྱའི་མདོངས་
གཉིས་གཡས་གཡོན་གཉིས་སུ་བཟུང་། དེ་ལ་འགྲོ་བ་བྱ་ཁྱུང་གི་གཟུགས་གཉིས་བྱས་ལ་རབ་གནས་
བྱས་ལ་གཏང་། རྨ་བྱའི་མདོངས་གཅིག་ཚོགས་མར་འཛུགས། ལུས་བྱིངས་ཐམས་ཅད་ལ་གླ་
རྩི་བྱུགས། མིག་རས་ལ་གླ་རྩི་བྱུགས་ལ་དགབ། གཞན་ཡང་ཀླུ་ཡི་སྲུང་བ་རྙེད་ཚད་གདགས།
མཚོ་རྣམས་ཀྱི་ནང་ནས་མ་འཇིགས་པ་དང་། བྲག་བག་ཚ་བ་མེད་པར་མིག་གཡས་གཡོན་དུའང་
མི་བལྟ་བར། ཅི་ཟེར་ཡང་ལན་མི་སྟེར་བར་འགྲོའོ། །དེ་ནས་མར་ཕྱིན་པ་ན་འཇིག་རྟེན་གྱི་ཌཱ་ཀིའི་
ལམ་སྲུང་ཡོད། བུམོ་ཤར་མོ་ཚན་ཅིག་ལག་པ་སྦྲེལ་ནས་ཤོན་བྲོ་འཁྲབ་པ་ཐོན། དེ་འཇིག་རྟེན་གྱི་
བསྟན་མ་ཡིན། དེ་ཡི་དབུས་སུ་དཀར་གཏོར་དང་། དམར་གཏོར་གཅིག་བཤམ་སྟེ། གཅིག་
ཆོས་སྐྱོང་ལ་འབུལ། དངོས་གྲུབ་ལེན་པ་ལ་བར་ཆད་མི་བྱེད་པ་གསོལ་བ་བཏབ། གཅིག་ནི་
འཇིག་རྟེན་གྱི་བསྟན་མ་ལ་ཕུལ་ལ་གསོལ་བ་གོང་ལྟར་བཏབ། བདེན་པ་བདར་ནས་གཡང་རོང་ཞིག་
ནས་མར། འདོད་ཆགས་ཞེ་སྡང་མེད་པ་གཏམ་ཅི་ཟེར་ཡང་ལན་མི་སྦྱིན་པ་ཤེད་ཀྱིས་འགྲོ སྒབ་
དེར་ཕྱིན་པ་དང་བུ་མོ་དེ་རྣམས་ཚུབ་ཏུ་སྐྱ་རིང་ཚེར་འགྲོ དེ་ནས་མར་ཕྱིན་པ་ན་མི་ཁྱིམ་བདུན་པའི་གྲོང་
ཞིག་ཡོད། གཙོ་བོ་བརྒྱ། ཤར་ཕོ་བརྒྱ། བུ་མོ་བརྒྱ། རྒན་མོ་བརྒྱ། ཁྱི་བརྒྱ། བརྒྱ་
བརྒྱ་ཡོད་དེ་མཐོང་བའི་དུས་སུ་གཏོར་མ་ལ་སོགས་སྔར་དང་འདྲ། དེ་ནས་གྲོང་དེ་ལ་གཡོན་ཕྱོགས་
ནས་བསྐོར་བ་བདུན་བྱས་ལ། གཏམ་ཅི་ཟེར་ཡང་ཆགས་པ་མེད་པར་ལན་མི་སྦྱིན་པར་འགྲོའོ། །ཡང་
དེ་ནས་ཕར་ཕྱིན་པས་རྡོ་རི་དྭགས་ཤོར་བའི་རྔོན་པ་དང་། སྟག་དང་གཅན་གཟན་གདུག་པ་ཅན་སོགས་
ཡོད་དེ། དེ་རྣམས་ཀྱི་སྲུང་བ་ལྷ་མོ་འོད་ཟེར་ཅན་འགྲུབ་ཚད་སྒྲུབས། གཞན་ཡང་རྟེན་འབྲེལ་

རྩྭ་རིའི་གནས་བཤད་འབར་བ་རྒྱན་མཚན།
= ༣༢ -
གྱིས་ལམ་སྲུང་དང་ཇག་འཆིང་རྙེད་ཚད་ཁྱེར་ལ་འགྲོ དེ་གྲུབ་བོ། །དེ་ནས་བཀྲ་ཤིས་བྲག་ཕུག་གི་
ར་བ་བྱ་བ་ཡོད། དེ་ལ་བྲག་གི་མདའ་ལྟོང་ཞིག་ཡོད། དེ་ཡི་སྒོ་འགྲམ་གཡས་གཡོན་གཉིས་ན་ཁྲོ་
བོ་སྟོབས་པོ་ཆེ་དང་། དཔལ་རྟ་མགྲིན་གཉིས་ཡོད། ཕྱག་བྱ་མཆོད་པ་འབུལ་གསོལ་བ་གཏབ་ན་
འཇིག་རྟེན་དངོས་གྲུབ་ཕན་ཚིག་ཀྱང་དེ་ཡིས་སྟེར། དེ་ན་མ་རྨོས་ལོ་ཐོག་བུ་རམ་ཤིང་ཐོག་ལ་སོགས་
པ་མང་པོ་ཡོད། དེ་ཕར་བརྒལ་བ་དང་གསེར་རྒོད་གཡུ་རྒོད་ཀྱི་ཚལ་ཡོད། དེ་ཡི་ལྷོ་ཕྱོགས་ནས་
ཡར་ཕྱིན་པ་ན། ལྷ་མོ་དཔོན་གཡོག་གསུམ་གྱི་རང་བྱོན་དུ་ཡོད། དེ་ལ་མཆོད་པ་ཕུལ། གསོལ་
བ་གཏབ། ཆོས་སྤྱོད་སྤྱི་ལ་འབུངས། ཚེ་འདིར་ཆོས་བྱེད་པར་བར་ཆད་མི་འོང་བའི་དངོས་གྲུབ་
དེས་སྟེར་ནུས། དེར་ནུབ་གཅིག་ཉལ། དེ་ནས་ཕྱི་རྗེས་ལོག་ནས་ཤེལ་གྱི་བྲག་ཕུག་ཅིག་ན། ཇོ་
བོ་ཁ་སར་པ་ཎི་སྐུ་རང་བྱོན་ཞིག་ཡོད། དེ་ལ་མཆོད་པ་ཕུལ། གསོལ་བ་གཏབ་པས་སྒྲུབ་ཆེན་
བརྒྱད་གང་ཡིད་ལ་འདོད་པ་གཅིག་སྟེར། དེ་ནས་ཤར་ངོས་ན་ཕར་ཕྱིན་པས་ཤེལ་གྱི་མཆོད་རྟེན་ཞིག་
ཡོད། དེ་གསུམ་གྱི་བུམ་པ་ལ་འཁོར་ལོ་སྡོམ་པ་དང་། རྒྱུ་མ་ཆེན་པོ། གསང་བ་འདུས་པ་
གཤིན་རྗེ་གཤེད་དེ་དག འཇིགས་བྱེད་འཇམ་དཔལ་གཞོན་ནུ་ལ་སོགས་པ་དཀྱིལ་འཁོར་གྱི་ལྷ་ཚོགས།
ཡབ་ཡུམ་འཁྲིལ་མ་ཕྱེད་དང་སུམ་བརྒྱ་ལ་སོགས་བཞུགས་པ་ལ། དུས་ཐམས་ཅད་དུ་ལྷའི་བུ་ཐམས་
ཅད་ཀྱིས་ནམ་མཁའ་ལ། 
སྤྲིན་བསྡུས་ནས་ཆུ་ཡན་ལག་བརྒྱད་ལྡན་གྱི་ཆར་ཕབས་ནས་སྐུ་ཁྲུས་
གསོལ། འཕྲང་རིམ་གྱི་ཆུ་ཤེལ་རྔ་ཡོད་པ་ལ། ཆུ་བྱུང་ནས་མཚོ་ནང་ལ་ཕོག་པས་ལྷ་མོ་ཡིད་
བཞིན་འཁོར་ལོའི་གཟུགས་སུ། ཁ་དོག་སྣ་ཚོགས་ཀྱི་ལི་ལི་འོང་པ་ལ་ཕྱག་འཚལ། སྐུ་ཡིས་
གཟར་བུས་རྦ་མཚོར་བཅད་པ་ལ་སྦྲང་རྩི་དང་། བུ་རམ་གྱི་རོ་ལྷ་བུས་འཐུང་བས་གྲུབ་ཆེན་བརྒྱད་

གྲུབ་ཐོབ་མཉྫཁྲིའི་ལམ་ཡིག
= ༢༣
གང་ཡིན་པ་ལ་འདོད་པ་བཞིན་ཐོབ། དེ་ནས་ཤེལ་གྱི་མཆོད་རྟེན་དབུ་མའི་རྩ་བ་ནས་ཡར་ལ། ཤེལ་
གྱི་ཐེམ་སྐས་བཞི་ཡོད། དེ་ལ་ཕྱིན་པས་བང་རིམ་གྱི་སྟེང་དུ་བརྟོལ་ནས་མཆོད་རྟེན་ལ། བསྐོར་
བཞག་བདུན་བྱས་པས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ། ཁོ་བོ་ནི་བསང་ཕུལ་ལ་ཁར་ཐེངས་
གཉིས་ཕྱིན་པས་གཉིས་ཀ་ལ། བདེ་མཆོག་ལུ་ཧིའི་དཀྱིལ་འཁོར་ནང་ལྟར་བསྟན་ནས་མ་འོངས་ཀྱང་
འདི་རང་ཡིན། ཚེ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ། ཕྱི་མ་རྣམས་ཀྱང་ཐོབ་
གསུངས་ནས་ལོག་སྐད་དོ། །ཇོ་བོ་རྗེའི་ལམ་ཡིག་རྫོགས་སོ། ། ཨཱི །
གྲུབ་ཐོབ་མཉྫབྲིའི་ལམ་ཡིག་བཞུགས་སོ། །
ན་མོ་གུ་རུ། རང་བྱུང་བྱིན་རླབས་ཅན་གྱི་གནས་རྩྭ་རི་ཏྲ་ཞེས་བྱ་བ་དཀྱིལ་འཁོར་སྒོ་བཞི་རྟ་བབ་དང་
བཅས་པ། ནང་ཕོ་བྲང་གཞལ་ཡས་ཁང་ཡོད་པ་ལ་སོགས་ལམ་ཡིག་གཞན་ན་བཤད་མོད། ཁྱད་
པར་དངོས་གྲུབ་ཀྱི་རྫས་ཡོད་པ་རྩྭ་རི་ལུང་ཆུང་ཞེས་བྱ་བ་ནུབ་མོ་ནི་མེ་འབར། ཉིན་མོ་ནི་བུ་ཡུག་
འཚུབ། ནང་ནུབ་ནི་དུ་བ་འཐུལ་བ། ལས་ཀྱི་ཊཱཀི་མ་བདུན་གྱི་དངོས་གྲུབ་བཅུད་ཡོད། དངོས་
གྲུབ་ལེན་པར་འདོད་པའི་རྣལ་འབྱོར་པ་སྙིང་སྟོབས་ཅན་གྱིས། ཌཱ་ཀི་མ་ལ་ཚོགས་དང་གཏོར་མ་ལ་་
བརྩོན་པར་བྱ་ཞིང་། ཟིལ་ཆེན་ཕུག སྲིན་མོ་ནིའུ་རིང་། སྤུ་རི་སྤོ་ཐོན། སྲིན་ལ་གཏམ་བུ་དབུ་
ཅན་པར་པ་ཐང་། ཀ་ལ་དུང་མཚོ་གཡུ་མཚོ་སྐྱོག་མོ་ལ་སོགས་པར་ཕྱིན་པར་གསོལ་བ་གཏབ།

རྩྭ་རིའི་གནས་བཤད་འབར་བ་རྒྱན་མཚན།
ཁྱད་པར་གནས་རྩྭ་རི་ལུང་ཆུང་དེ། ཀ་ལ་དུང་མཚོ་དང་། གཡུ་མཚོ་སྐྱོག་མོ་གཉིས་ཀྱི་བར་ན།
ཁ་བྱང་ཤར་ན་བལྟ་བ། ཕུ་ནུབ་ཏུ་བལྟ་བ། མདའ་ལྕོང་རོང་དོག་པ། ཅོང་ཞིའི་བྲག་སྲིན་མོ་
ལངས་པ་འདྲ་བ་ཡོད། ཤིང་འབྲུ་གུ་ཅན་གྱི་ནགས་ཚལ་གྱིས་ཆོད་པ། ཕུ་ཡངས་པ་སླ་ང་འདྲ་
བ། དེའི་དཀྱིལ་ན་རི་ལྟེ་བ་འདྲ་བ་ཞིག་ཡོད། འཛམ་བུ་གླིང་གི་མེ་ཏོག་སྐྱེས་ཚད་ཀྱི་རྩྭ་ཚང་བ་།
དབྱར་ཟླ་གསུམ་མེ་ཏོག་ཏུ་འབར་བ། ཟླ་བ་ཡར་ངོའི་ཚེས་ཀྱི་ཟླ་བ་ཤར་བ་ལྟ་བུ་ལུང་པ་འོད་གསལ་
བ། གནས་དེར་སླེབས་པ་དང་དབང་པོ་དྭངས་པ་རིག་པ་གསལ་བ། མཆོག་ཏུ་ཉམས་དགའ་
བ་ཡོད་དེ། རི་ཡི་རྩེ་ལ་བྲག་དཀར་པོ་དར་གྱི་གུར་ཕུབ་པ་འདྲ་བ་གཅིག་ཡོད་དོ། །དེའི་ཤར་གྱི་
ངོས་ལ་བོང་ནག་གི་གློབ་མ་གཅིག་ཡོད། དེ་ཡི་སྲིབ་ན་དངོས་གྲུབ་ཀྱི་རྫས་ཀླུ་བདུད་ནག་པོ་ཞེས་བྱ་
བ། དགུན་ཟླ་གསུམ་རྩ་བ་ལ་གནས། འབྲི་ཏ་ས་འཛིན་ཞེས་པ་དཔྱིད་ཟླ་གསུམ་ལོ་མ་ལ་གནས་
པ། དུར་ཡ་འོད་ལྗང་ཞེས་བྱ་བ། དབྱར་ཟླ་གསུམ་མེ་ཏོག་ལ་གནས་པ། ཀུནྡ་བདེ་སྐྱེད་ཅེས་
བྱ་བ་སྟོན་ཟླ་གསུམ་འབྲས་བུ་ལ་གནས་ཏེ། སིནྡྷཱ་ས་འབྲུ་ཞེས་བྱའོ། །དེ་ཡི་རྩ་བ་ལ་ཕུག་འདྲ་
བ། ལོ་མ་པདྨ་འདྲ་བ། མེ་ཏོག་དྲིལ་བུའདྲ་བ། ནང་ན་རྡོ་རྗེ་རྒྱ་གྲམ་ཡོད་པ། ཁ་དོག་སྔོན་
པོ་ལ་སྨུག་པོའི་ཐིག་ལེ་ཡོད་པ། འབྲས་བུ་བྲ་བོ་འདྲ་བ་ཟུར་གསུམ་པ། ཚིགས་རིང་པོར་སྐྱེ་བ།
ཤར་གྱི་གངས་མཐོང་བ་མེ་ཏོག་ཉི་མའི་རྗེས་སུ་འབྲང་བ། ནུབ་མོ་རྨིག་རྒྱུའི་མེ་འབྱིན་པ། ལག་
པས་རེག་ན་ཁ་བོ་བཞིན་དུ་འཚིག་པར་འགྱུར་བ། ཆུ་ཡི་ནང་དུ་བཅུག་ན་སོ་རིང་གིན་འོང་། སྔོ་དེ་
ཆུ་འཁོལ་ཞེས་བྱ་བ། རི་དྭགས་ཀྱི་བརྫིས་ན། དེ་ཡི་དྲི་བྱུང་བས་སེར་བ་ཤར་ཤར་དུ་བྱུང་བ།
སྔོ་འབྱུང་བ་འཁྲུགས་ཞེས་བྱའོ། །རླངས་པ་རྟ་རྔ་ཙམ་ཞིག་ཐུལ་ལོ། །དེ་ལ་ལྷ་མ་སྲིན་སྡེ་བརྒྱད་
24

གྲུབ་ཐོབ་མཉྫཁྲིའི་ལམ་ཡིག
= ༢༥ =
ལ་སོགས་པ་ཕྱོགས་དེར་ཉེ་བར་མི་ནུས་སོ། །ལག་པ་བཀབ་ན་ཚ་འུར་འུར་འོང་ངོ་། ཁ་བ་བབ་
ས་ན་རྡོཚན་ལ་ཁ་བ་བབས་པ་བཞིན་བཞུ་ནུས་པ། གྲོགས་སྒྱུར་འབུ་སྦྲང་ཐམས་ཅད་ཕྱིར་སྤུངས་
ཏེ་འཆི། བཅད་ན་ཐར་ནུ་ལྟ་བུར་ཞོ་སྟག་གི་འོང་། དེ་ལྟ་བུའི་དངོས་གྲུབ་ཆེན་པོའི་རྫས་དེ་ལོན་ན།
མཛེ་ནག་ཐོ་ལུམ་ལ་སོགས་ཀྱང་འདི་གའི་ཁོངས་སུ་སོང་བས་ཐུབ། དྲི་ཚོར་བ་ཙམ་གྱིས་ཀླུ་བྲོས།
རོ་མྱོང་བ་ཙམ་གྱིས་ཀླུ་རྒྱལ་ནུས། གཏོར་སོང་བ་ཙམ་གྱིས་ཀླུ་འཆི་ནུས་སོ། །རྩ་བ། འབྲས་
བུ། མེ་ཏོག ལོ་མ་བཞི་ག་ཚང་ན་ལུས་སྦྲུལ་གྱི་ལྐོགས་པ་བརྗེས་པ་བཞིན་དུ་དཀར་སེང་
འགྲོ ཚེ་ཡི་རིག་འཛིན་ཐོབ་པར་ནུས། ལུས་ཤིང་བལ་ལྟར་ཡང་། ནམ་མཁར་བྱ་ལྟར་འཕུར་
ནུས། ཆུ་ལ་མི་བྱིང་བར་འབྱུང་བའི་ནད་ལས་མཐར། ཐམས་ཅད་དབང་དུ་འདུས། ཐུན་མོང་
གི་དངོས་གྲུབ་སྣ་ཚོགས་འབྱུང་། མཆོག་གི་དངོས་གྲུབ་མྱུར་དུ་ཐོབ། རྫས་ཀྱི་དངོས་གྲུབ་ལེན་
པའི་ལམ་ཡིག་ཟབ་མོ་འདི། སློབ་དཔོན་པདྨའི་སྤྲུལ་པ་གྲུབ་ཐོབ་མི་ཊ་ཛོཀིས་ཨོ་རྒྱན་པ་ལ་
གནང་། དེས་རོང་པ་དབུས་སུ་ཐོན་ནས་དེའི་རང་གྲོལ་སེངྒེ་ལ་ཕུལ།
དཔལ་ལྡན་རང་བྱོན་ལྷུན་གྲུབ་ཀྱིས། །
དཀྱིལ་འཁོར་ཆེན་པོ་དེ་ཡི་ལམ་ཡིག་འདི། །
སྣང་སྲིད་མེ་བདུན་ཆུ་གཅིག་ལ་སོགས་ཏེ། །
འཇིག་རྟེན་བསྐལ་པ་འཇིབ་པའི་དུས་བྱུང་ཡང་། །
འདི་ཉིད་གཞན་ལ་བརྗོད་པ་རིགས་མིན་ཏེ།།
གཅིག་མིན་གཉིས་ལས་མང་གྱུར་ན། །

རྩྭ་རིའི་གནས་བཤད་འབར་བ་རྒྱན་མཚན།
༢༦
རྒྱལ་ཁམས་ཐམས་མེ་ཡིས་བསྲེག །
གཉིས་མིན་གསུམ་ལས་མང་བ་ན། །
མནར་མེད་དམྱལ་བའི་གནས་སུ་འགྲོ །
དམཚིག་དབང་སྒོམ་བྱེད་ཅིང་། །
དམ་ཚིག་ཆོས་དང་མི་ལྡན་པས། །
ཡིག་ནག་ལམ་ཡིག་ལྟ་འདོད་ན། །
གསང་བ་སྒྲོགས་པའི་ལྟུང་བ་དང་། །
མཁའ་འགྲོའི་བཀའ་ཆད་འབྱུང་བས་སྦ། །
འདི་ནི་འབྲས་བུ་སྔགས་ཀྱིས་བསྐོར། །
བཞུགས་པའི་རྣལ་འབྱོར་རིན་ཆེན་ལ། །
ཞི་ནི་དམ་ཚིག་གཙོར་བྱ་སྟེ། །
སྒྲུབ་པ་ཉམས་སུ་ལེན་པའི་ས། །
སྒྲུབ་གནས་ཁྱད་དུ་འཕགས་པ་ཡིས། །
རྩྭ་རི་རྩ་གོང་ལམ་ཡིག་འདི། །
དམ་ཚིག་ལྡན་པའི་སློབ་མ་ལ། །
ཉི་ཟླ་གསལ་སྒྲིབ་མེད་ལྟར་སྟོན། །
ཀུན་ལ་མ་སྤེལ་ཚེ་ལ་གནོད། །
26

གྲུབ་ཐོབ་མཉྫིའི་ལམ་ཡིག
= ༢༧
ཟུར་བརྒྱད་སྙིང་གིས་དཔལ་བེར་ལེཊ་པར་འཚོ། །
མཆོག་དང་ཐུན་མོང་དངོས་གྲུབ་ལེན་པ་ཡིས། །
གསང་བའི་ལམ་ཡིག་ཁྱད་པར་འཕགས་པ་འདི། །
ནམ་ཞིག་མ་འོངས་མཐའ་མའི་དུས་ཀྱི་ཚེ། །
སྐལ་ལྡན་ལས་ཅན་གཅིག་དང་ཕྲད་པར་ཤོག །
སྒྲུབ་གནས་ཆེན་པོ་དེ་རུ་ཕྱིན་ཙམ་གྱིས། །
སྡིག་སྒྲིབ་བྱང་ནས་ཡེ་ཤེས་ཀྱིས་རང་བཞིན་འཆར། །
ནམ་ཞིགས་ཚེ་ཡི་འདུ་བྱེད་སྟོངས་གྱུར་ཀྱང་། །
མི་དེ་འཁོར་བ་མི་གནས་མྱ་ངན་འདས། །
བདེ་བའི་ལམ་ཞུགས་བདེ་བར་ཆེན་པོར་འགྲོ །
ཞེས་གསུངས་སོ།། །།

རྩྭ་རིའི་གནས་བཤད་འབར་བ་རྒྱན་མཚན།
= ༢༨
རྒྱལ་པོ་དང་བཙུན་མོའི་ལམ་ཡིག་བཞུགས་སོ།
བུད་དྷ་བཛྲ་ཌཱ་ཀི་ལ་ན་མོ། །
བླ་མ་ལ་གུས་དད་དང་སྙིང་རྗེ་ལྡན། །
ལུས་དང་སྲོག་ལ་འཕང་པ་མི་བལྟ་ཞིང་། །
སེམས་རྩལ་ཆེ་ཞིང་དམ་ཚིག་ཚུལ་བཞིན་བསྲུང་། །
སྒྲུབ་ལ་བརྩོན་ཞིང་གཞན་དོན་ལྷུར་ལེན་པའི། །
བྱ་བ་བཏང་ཞིང་རྣལ་འབྱོར་སྣོད་ལྡན་ལ། །
བཅུད་ཀྱི་ལམ་ཡིག་གསལ་བའི་སྒྲོན་མེ་འདི། །
ཕ་རོལ་ཕྱིན་པའི་ས་ལམ་ནས་བཤད་ལྟར། ། ་
འདིར་ཡང་བཤད་ཅིང་ཡི་གེར་བཀོད་པ་དང་། །
མ་དང་མཁའ་འགྲོའི་ཚོགས་ལ་བཟོད་པར་གསོལ།།
ལུང་ཁུངས་བཤད་པ། དཔལ་གསང་བ་རིན་ཆེན་བདུད་རྩིའི་བུམ་པའི་བརྒྱུད་ནས། ཉི་ཤུ་རྩ་
བཞིའི་ཡུལ་རྣམས་ཀུན་གྱི་གཙོ། །ཞེས་དང་། འཇམ་དཔལ་གཤིན་རྗེ་གཤེད་ནས་བཤད་པ་ལྟར།
གནས་བརྒྱད་དུར་ཁྲོད་ཆེན་པོ་རྔམ་པའི་འགོ །མཆོག་དང་ཐུན་མོང་དངོས་གྲུབ་མ་ལུས་པ། །མཁའ་
28

རྒྱལ་པོ་དང་བཙུན་མོའི་ལམ་ཡིག
= ༢༩ ་
འགྲོའི་ལུང་སྟོན་བྱིན་གྱིས་བརླབས་པའི་གནས། །རང་བྱུང་ལྷུན་གྲུབ་རྩྭ་རི་ཞེས་བྱ་བ། ། ཨོ་རྒྱན་
གླིང་ངམ་མཁའ་སྤྱོད་དག་དང་མཚུངས། །ཞེས་སོ། །མཁའ་འགྲོ་མེ་ལྕེ་འབར་བའི་བརྒྱུད་ལས།
ཉི་མ་བྱང་ཤར་ཕ་གི་ན། །གཡའ་དང་གངས་རིའི་ཕ་རོལ་ན། །སྤྲིན་དང་ན་བུན་ཚུར་རོལ་ན། །
དབྱིངས་ཕྱུག་དཔལ་ལྡན་མཁའ་འགྲོའི་འདུ་བའི་གནས། །ཞེས་དང་། མ་གྷ་དྷ་རྡོ་རྗེ་གདན་ནས་
རྩིས་པའི་བྱང་ཤར་མཚམས་སུ། དོན་ལ་སྦྱར་ན་གནས་ཆེན་དེར་ཕྱིན་པ་ཙམ་གྱིས་སྡིག་སྒྲིབ་ཐམས་
ཅད་བྱང་ནས། ཡེ་ཤེས་རང་བཞིན་གྱིས་ཤར་བའི་ཕྱིར་ན་བྱང་ཤར་མཚམས་ཞེས་བྱའོ། །དཔལ་
ཕྱག་ན་རྡོ་རྗེ་རིན་ཆེན་འབར་བའི་བརྒྱུད་ལས། ཡང་དག་དངོས་གྲུབ་རྩ་གོང་རྩྭ་ཡི་རི། །མཆོག་
དང་ཐུན་མོང་དངོས་གྲུབ་རོ་མྱོང་ནས། །ཡང་དག་དོན་མཐོང་བྱ་བ་བྱེད་པའི་ཕྱིར། །བདེ་བའི་
ལམ་ཞུགས་བདེ་བ་ཆེན་པོར་འགྲོ །ཞེས་པས། ལས་ཅན་དམ་ཚིག་ལྡན་པ་དབང་པས་དབང་པོ་
རབ། ཟླ་བ་གཅིག་ནས་མཁའ་འགྲོ་མས་ལུང་སྟོན། ཟླ་བ་གཉིས་ནས་མཆོག་དང་ཐུན་མོང་གི་
དངོས་གྲུབ་ཐོབ། ཟླ་བ་གསུམ་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ། ཅེས་སོ། །
གང་ཟག་དབང་པོ་འབྲིང་ནི་ཟླ་བ་བདུན་ནས་དངོས་གྲུབ་ཐོབ་པར་གསུངས་། དབང་པོ་ཐ་མར་གྱུར་
ན་ཡང་ལོ་གཅིག་ནས་དངོས་གྲུབ་ཐོབ་པར་གསུངས་། སྒྲུབ་གནས་ཆེན་པོ་འདི་ཉིད་དུ། །དེ་ཡི་
ལམ་ཡིག་བསྟན་པ་ནི། སྤྱི་བཤད་གནས་བཀོད། སྤྱིར་ཞིང་ཁམས་རྣམ་པར་དག་པ་སངས་རྒྱས་
འཇིག་རྟེན་ལ་བྱོན་ནས་ཆོས་སྟོན་པའི་གླིང་། རྒྱུ་རིན་ཆེན་ལྷུན་གྱིས་གྲུབ་པའི་རི་བོ་མཆོག་རབ་ཀྱི་
ལྷོ། བཻཌཱུརྱ་སྔོན་པོ་བརྡོལ་བའི་ངོས། ཤིང་འཛམ་བུ་ཊི་ཤ་འབྱིན་པའི་ས། གླིང་གཞན་ལས་
ཁྱད་པར་འཕགས་པ་ཆོས་འབྱུང་སོགས་མཁར་ཆགས་པའི་སྟེང་། རྒྱ་བོད་ཀྱི་ས་མཚམས་རྟེན་
29

རྩྭ་རིའི་གནས་བཤད་འབར་བ་རྒྱན་མཚན།
= ༢༠
འབྲེལ་གྱི་རྫས་སྣ་ཚོགས་ཚང་བའི་གླིང་བཞི་པདྨ་འདབ་བརྒྱད། གནམ་འཁོར་ལོ་རྩིབས་བརྒྱད།
ལོགས་བཀྲིས་རྫས་བརྒྱད། མི་མ་ཡིན་གྱི་གཟུགས་སུ་ཤར་བ། རི་བྲག་ཐམས་ཅད་རྡོ་རྗེ་བསྣོལ་
བའི་ཚུལ། གཡའ་བྲག་ཐམས་ཅད་སྲིན་མོ་རལ་པ་གཟེངས་པ་འདྲ་བ། ཅ་ཕྲང་ཐམས་ཅད་སེང་
གེ་གྱེན་ལ་མཆོངས་པ་འདྲ་བ། ཆུ་ཐམས་ཅད་དར་དཀར་འཕྱར་བ་འདྲ་བ། ཤིང་ཐམས་ཅད་ཕོ་
བྲང་གི་མི་ལངས་པ་འདྲ་བ། དཔའ་བོ་དང་དཔའ་མོའི་ཚོགས་ཐམས་ཅད་རང་བཞིན་གྱིས་འདུ་བ།
མཁའ་འགྲོ་མས་མངོན་གསུམ་དུ་ཆོས་སྟོན་པའི་གནས། སྐལ་མེད་རྣམས་ནི་ཚེ་སྲོག་གཅོད་པ། སྐལ་
ལྡན་རྣལ་འབྱོར་པས་དངོས་གྲུབ་ལེན་པའི་གནས། དུས་གསུམ་གྱི་སངས་རྒྱས་ཐམས་ཅད་ཀྱིས་
བྱིན་གྱིས་རློབས་ཤིང་། རང་བྱུང་གི་རྟེན་མང་ཞིང་། མ་བསྒོམ་ཡང་རིག་པ་འཆར་བའི་གླིང་།
བ
རྡོ་འཐབ་པ། ཤིང་གཡོ་བ། ཆུ་འབབ་པ། རླུང་གཡོ་བ་སོགས་ཀྱི་སྒྲ་ལ། ཧཱུྃ་ཧཱུྃ་ཕཊ་ཕཊ་
ཕོ་ཕོ་ལ་སོགས་མཁའ་འགྲོ་མའི་རང་སྒྲ་སྒྲོག་པ། མདུན་གྱི་ནམ་མཁའ་ལ་འཇའ་ཡི་དྲ་བས་གང་
བ་དང་། ཌཱ་མ་རུ་དང་རོལ་མོའི་སྒྲ་མང་པོ་སྒྲོག་པ་འབྱུང་། དེ་ལྟར་ཉམས་དགའ་བ་དང་ཡིད་
གསལ་བ། ཉོན་མོངས་པའི་རྟོག་པ་ཐམས་ཅད་ཞི་ནས། སེམས་མི་རྟོག་པའི་རང་བཞིན་དུ་ཤར་
བ། དེ་ལྟར་བྱིན་རླབས་རང་བྱུང་གི་མཆོད་རྟེན་དེ་ནི། ཕྱི་དཀྱིལ་འཁོར་གཞལ་ཡས་ཁང་གི་ཚུལ་
དུ་ཤར་བ། ནང་ཕོ་བྲང་གླིང་དགུའི་ཚུལ། གསང་བ་བུམ་སྐུའི་ཚུལ་དུ་ཤར་བའོ། །དེ་ལྟར་
ཕྱོགས་བཞི་ན་སྒོ་བཞི། ཤར་སྒོ་འཕགས་པ་འཇམ་དཔལ་གྱི་སྒོ་རྒྱ་ནག་པོ་ལ་བལྟ་བ། སྒོ་སྲུང་
འཇམ་དཔལ་གཤིན་རྗེ་གཤེད་ཀྱིས་བྱེད། རྒྱ་ནག་པོ་ཤེས་རབ་ཆེ་བ་དེ་ལྟར་ཡིན་པ་གདའ། ལྷོ་སྒོ་
ཕྱག་ན་རྡོ་རྗེ་དེ་རྒྱ་དཀར་ལ་བལྟ། སྒོ་སྲུང་ཁྲོ་བོ་བདུད་རྩི་འཁྱིལ་བས་བྱེད། རྒྱ་དཀར་པ་སྔགས་
30

རྒྱལ་པོ་དང་བཙུན་མོའི་ལམ་ཡིག
= ༣༡
ནུས་ཆེ་བ་དེ་ལྟར་ལགས། ནུབ་སྒོ་ཇོ་མོ་སྒྲོལ་མའི་སྒོ། ནུབ་ཕྱོགས་ཨོ་རྒྱན་གྱི་ཡུལ་ལ་བལྟ།
སྒོ་སྲུང་ལྷ་མོ་ཨེ་ཀ་ཛཱ་ཊིས་བྱེད། ཨོ་རྒྱན་འཕྲིན་ལས་མཁས་པའི་རྒྱུ་མཚན་དེ་ལྟར་ཡིན། བྱང་
སྒོ་ཐུགས་རྗེ་ཆེན་པོའི་སྒོ སྒོ་སྲུང་ཧ་ཡ་གྲོ་བས་བྱེད། བོད་བྱང་སེམས་ཆེ་བའི་ལོ་རྒྱུས་དེ་ལྟར་
ལགས། དེ་བྱར་པོ་ཐེམ་པ་ལ་བྱ་བ་དྲིས་ཏེ། ལ་དེ་ནི་དཀྱིལ་འཁོར་གྱི་སྒོའི་ཚུལ་ལོ། །ལ་ཁ་
དེ་ནས་སྒོ་སྲུང་དཔའ་བོ་མཁའ་འགྲོའི་ཚོགས་ལ་གསོལ་བ་བཏབ་ཕྱིན་པས། སྲིན་མོ་དཔལ་གྱི་རྡོ་
སྐུ་བྱ་བ། སྤུར་ཆེན་དཔའ་བོ་རྫོང་ཆེན་བྱ་བ། སྤོ་ཐོ་དཔའ་མོ་རྫོང་ཆུང་བྱ་བ། གཟི་ཆེན་གསང་
བ་ཕུག་པ་བྱ་བ། རང་བྱུང་རྫ་ཡི་མཆོད་རྟེན་བྱ་བ། སྲིན་མོ་ལྷ་ཡི་ནེ་རིང་བྱ་བ། གུར་གུམ་སྨན་
གྱི་གསེར་ལྗོངས་བྱ་བ། འབྲས་བུ་ཤིང་གི་ནགས་ཚལ་བྱ་བ། ཕ་བོང་ཁ་འཐབ་ཀྱི་ཕྲང་རིང་བྱ་བ་
ལམ་ཡིག་གཞན་དང་མཐུན་པས་འདིར་མ་བཀོད། མཁའ་འགྲོམ་མེ་ལྕེ་འབར་བའི་རྒྱུད་ལས། གཡའ་
དང་གངས་ཀྱི་ཕ་རོལ་ན། ཞེས་དང་། སྟེང་གཡའ་དང་གངས་རི་ན། ནང་ཁོང་མཚོ་བརྒྱ་རྩ་
བརྒྱད་ཀྱིས་བསྐོར་བ་ནི། ལ་ལ་ནི་ཞི་བའི་མཚོ་དཀར་ཟླུམ་པོ་རྡོ་རྗེ་རིགས་ཀྱི་མཁའ་འགྲོ་གནས།
ལ་ལ་ནི་རྒྱས་པའི་མཚོ་སེར་པོ་གྲུ་བཞི་ལ་རིན་ཆེན་རིགས་ཀྱི་མཁའ་འགྲོ་མ་གནས། ལ་ལ་དབང་
གི་མཚོ་དམར་པོ་ཟླ་གམ་གྱི་གཟུགས་ལ་པདྨ་རིགས་ཀྱི་མཁའ་འགྲོམ་གནས། ལ་ལ་ནི་དྲག་པོའི་
མཚོམཐིང་ནག་གྲུ་གསུམ་ལ་ལས་ཀྱི་རིགས་ཀྱི་མཁའ་འགྲོ་གནས་སོ། །དེ་ལྟར་འཕྲིན་ལས་རྣམ་
པ་བཞིའི་སྒོ་བསྟུན་ཏེ་ཆགས་པའི་མཚོ་ལ་མཁའ་འགྲོ་སྡེ་བཞི་གནས་ཏེ། གཡའ་སྨན་དང་གངས་
སྨན་མཚོ་སྨན་གྱི་ཚོགས་ཀྱིས་བསྐོར། རྣལ་འབྱོར་དམ་ཚིག་ལྡན་ཞིང་འཇིག་རྟེན་གྱི་བྱ་བ་བཏང་
་ ནས། སྒྲུབ་པ་ཚུལ་བཞིན་ཉམས་སུ་ལེན་པའི་རྣལ་འབྱོར་ལ་མཆོག་དང་ཐུན་མོང་སྣ་ཚོགས་གཏེར་

རྩྭ་རིའི་གནས་བཤད་འབར་བ་རྒྱན་མཚན།
༣༢ =
ཞེས་པས། ཕྱི་དཀྱིལ་འཁོར་གཞལ་ཡས་དེ་ལྟར་ལ། ནང་ཕོ་བྲང་གླིང་དགུའི་ཚུལ་ལམ། གསང་
བ་བུམ་སྐུ་ཁ་བྱེ་བ་ལྟ་བུ་ནི། ཡེ་ཤེས་ཀྱི་ཌཱཀི་མ་རྣམས་འདུས་ཏེ། དངོས་སུ་བྱིན་གྱིས་བརླབས་
ཏེ། མཁའསྤྱོད་མིའི་ཡུལ་ན་གནས་སོ། །རང་བཞིན་ལྷུན་གྱིས་གྲུབ་པའི་ཕོ་བྲང་དངོས། ཆུ་
ཆེན་པོ་ཙཱ་རི་ཞེས་པ་མ་བསྒོམ་ཡང་སེམས་རྟོགས་པ་སྐྱེ་བའི་གླིང་། མཁའ་འགྲོམའི་དངོས་སུ་
བརྡ་དང་ལུང་སྟོན་པ། རྟོགས་པ་ཤུགས་འབྱུང་དུ་སྐྱེ་བའི་གནས་ཆེན་པོ་དེར། རྣལ་འབྱོར་པ་
དངོས་གྲུབ་ལེན་པར་འདོད་ན་ལམ་སྣ་སེལ་བ་དང་སྐུ་ཚེའི་བར་ཆད་སེལ་བའི་ཕྱིར། ཐུན་མོང་སྐུ་ཡི་
དངོས་གྲུབ་ཞུ་བ་ནིཀ་ལ་དུང་མཚོཞེས་བྱ་སྟེ། དུང་རྫོང་དཀར་མོ་སྐུ་ཡི་མཁའ་འགྲོའི་གནས་ཏེ། དེར་
ཐུན་མོང་གི་དངོས་གྲུབ་ཞུ། སྐྱོག་མོ་གཡུ་མཚོ་ལ་སོགས་མཁའ་འགྲོ་སྔོན་མོའི་གནས་སོ། །དེ་
ལ་རིག་འཛིན་ཚེ་ཡི་དངོས་གྲུབ་ཞུ། ནང་གི་བཀའ་སྲུང་ནི་པར་པ་རོང་ཞེས་བྱ་སྟེ། སྔགས་ཀྱི་
སྲུང་མ་ཨེ་ཀ་ཛ་ཊི་སྐུ་དངོས་སུ་ཤར་ཏེ་ཕོ་བྲང་ལ་ཆུ་ཡི་ཞལ་ཁེབས་གསོལ་ལོ། །གསང་བའི་
བཀའ་སྲུང་ནི་དངོས་གྲུབ་རྩྭ་རི་དེ་ཉིད་ན་གནས་ཤིང་བསྲུང་བར་བྱེད། རེ་མ་ཏི་ཞེས་པ་ཙཱ་རི་རོང་ན་
དམར་ནག་གྲུ་གསུམ་དུ་འབར་བ་རཀྟའི་མཚོ་ལ་སྐུ་དངོས་སུ་ཤར་བ། རྣལ་འབྱོར་དམ་ཚིག་དང་
ལྡན་གྲོགས་བྱེད་ཅིང་། མ་སྒྲོལ་བའི་ཞིང་རྣམས་བསྒྲོལ་བར་བྱེད་པའི་ཕྱིར། གཤན་པ་ནམ་གྲུ་
སྤུན་དགུས་ན་བུན་གྱི་ཞལ་ཁེབས་གསོལ་བའོ། །དེ་ལྟར་འདོད་པ་ཁམས་ཀྱི་མཁའ་འགྲོ་དེ་ལ་གསོལ་
བ་བཏབ་བོ། །
རྩྭ་རི་རོང་ཞེས་བྱ་བ་ཕུལྷ་ལ་བལྟ་བ། མདའ་བྱང་དུ་གཏད་པ། ལྕོང་རོང་དོག་པ་ཆུ་རྦ་ཀློང་དུ་
འཚུབས་པ། ན་བུན་ཆུ་བུན་འཚུབས་པ། ཤིང་གདུག་པ་ཅན་གྱི་ནགས་གསེབ། དེ་ན་སྟག་

རྒྱལ་པོ་དང་བཙུན་མོའི་ལམ་ཡིག
༣༣ =
དོམ་གྱི་ཚང་ཡོད་པ། གཅན་གཟན་གདུག་པ་ཅན་གྱིས་ཤིན་ཏུ་ཟ་བར་བྱེད། རོང་ནག་པོ་དེ་ཟད་པ་
དང་། ཅོང་རོང་བྲག་དཀར་པོ་ཉི་ཟླ་ཤར་བ་ལྟར་གསལ་ཞིང་ཉམས་དགའ་བ་དང་ཡིད་དྭངས་ཏེ།
མཁའ་འགྲོ་ཟླ་བའི་སྤྱན་དང་ཉི་མའི་སྤྱན་གནས་སོ། །དེ་ན་ཐུན་མོང་ནོར་གྱི་དངོས་གྲུབ་ཞུ། ཅོང་
ཞིའི་ཆུ་ཞོའམ་འོ་མ་ལྟ་བུར་འབབ་སྟེ་འཁྲུས་བྱ། གསོལ་བཏབ། དངོས་གྲུབ་ཞུའོ། །ནང་ཕོ་
བྲང་གླིང་དགུའི་ཚུལ་དང་ཡོན་ཏན་ཐམས་ཅད་གོང་དུ་བཤད་ཟིན། དེ་ནས་སྨུག་པ་དེ་དྭངས་ནས་
མིག་རྩེ་ཤར་དུ་གཏད་པ་ན། གཡའ་རི་དམར་པོ་འཇའ་དང་ན་བུན་འཐུལ་བའི་རི་ཡོད། དེའི་གོང་
ཁར་ཕྱིན་པ་ན་དམར་མོ་གསུང་གི་མཁའ་འགྲོ་མའི་གནས་མཆོག་འབྱུང་ཟངས་ཀྱི་མཚོནག་མོ། ཐུགས་
ཀྱིམཁའ་འགྲོགནས་པ་མུ་མེན་མཐིང་གི་མཚོ། གསེར་མོ་ཡོན་ཏན་གྱི་མཁའ་འགྲོམ་ཀུན་འབྱུང་གསེར་
གྱི་མཚོ། ཁྲོ་མོ་འཕྲིན་ལས་ཀྱི་མཁའ་འགྲོམ་གནས་པ་ཁྲ་མོ་གཟི་ཡི་མཚོ། དེ་ལྟར་རྟེན་མཚོལ་
བྱས་ཀྱང་མཚོའི་དཀྱིལ་ནས་པདྨ་བརྡོལ་བའི་ཚུལ་དུ་ཊ་ཀིའི་ལྷ་ཚོགས་ཐམས་ཅད་མཚོ་ཡི་མདོག་ལྟར་
འོད་ཀྱི་རང་བཞིན་དུ་རབ་ཀྱིས་ནམ་མཁའ་ལ་ཞལ་གཟིགས། འབྲིང་གིས་མཚོནང་ལ་ཞལ་གཟིགས།
ཐ་མལ་གྱིས་སྐུ་གསུང་ཐུགས་ཡོན་ཏན་འཕྲིན་ལས་ཀྱི་ལྷ་ཚོགས་རྣམས་འཇའ་དང་འོད་ཀྱི་རྣམ་པར། མཚོ
ཡི་སྟེང་དུ་ཁ་དོག་ཀྱང་དེ་ལྟར་མཚུངས་པ་ཞལ་གཟིགས། སྐུ་གསུང་ཐུགས་ཡོན་ཏན་འཕྲིན་ལས་
ཀྱི་རྣམ་པར་བྱིན་གྱིས་བརླབས་པའོ། །དེ་ལྟར་སྐུ་གསུང་ཐུགས་ཀྱི་དངོས་གྲུབ། ཡོན་ཏན་མཚོ་
ཡི་དངོས་གྲུབ་དང་། ཐུན་མོང་གི་དངོས་གྲུབ་ཐོབ་ནས། ད་ལྟ་ཕྱག་རྒྱ་ཆེན་པོ་མཆོག་གི་དངོས་་
གྲུབ་ཐོག་བབས་སུ་ཐོབ་པར་འདོད་པའི་རྣལ་འབྱོར་སྣོད་ལྡན་ལ། བཅུད་ཀྱི་སྒོ་ནས་ངོ་སྤྲད་པ་ནི།
བྱེ་བྲག་ངོ་སྤྲད་པ། །

རྩྭ་རིའི་གནས་བཤད་འབར་བ་རྒྱན་མཚན།
= ༣༤ =
རྩྭ་རི་རྩ་གོང་ཞེས་པ་ན། འཛམ་བུ་གླིང་གི་དངོས་གྲུབ་ཀྱི་རྩྭ་ཀུན་ཚང་བའི་ཕྱིར་ན་རྩྭ་རི་ཞེས་པའོ། །
ཕྱི་གཡའ་རི་མུ་ཁྱུད་པདྨ་ལྟར་འཁོར་ལོའི་ནང་ན། རྩྭ་རིའི་རི་རབ་བང་རིམ་གསུམ་དུ་ཆགས་ཏེ། གསང་
བ་གངས་རིའི་བུམ་སྐུའི་ཚུལ་དུ་ལྷུན་གྱིས་གྲུབ་པའོ །དེ་ལྟར་དཔལ་འབྱོར་ལྷུན་གྱིས་གྲུབ་པའོ་།མཆོད་
རྟེན་དེ་ཡི་གཡས་ན་རྡོ་རྗེ་ཐབས་ཀྱི་རི་ཞེས་པ་དང་། གཡོན་ན་དྲིལ་བུ་ཤེས་རབ་ཀྱི་རི་ཞེས་པ་དང་།
དབུས་ཟུང་དུ་འབྲེལ་བའི་དངོས་གྲུབ་རྩྭ་རི་ཞེས་བྱ་བ་ནི། སྐུ་གསུང་ཐུགས་ཡོན་ཏན་ལྷུན་གྱིས་གྲུབ་
པའི་ཚུལ་དུ་གནས་སོ། །དེ་ལ་མཆོད་ཅིང་བཀུར་བའི་དཔའ་བོ་དང་དཔའ་མོ་དཔག་ཏུ་མེད་པ་ཏིལ་
གྱི་གང་བུ་ཁ་བྱེ་བ་ལྟ་བུར་བཅོམ་ལྡན་འདས་ཡེ་ཤེས་ཀྱི་མཁའ་འགྲོ་མ། རྡོ་རྗེ་རིགས་ཀྱི་མཁའ་འགྲོ་
མ། རིན་ཆེན་རིགས་ཀྱི་མཁའ་འགྲོམ། པདྨ་རིགས་ཀྱི་མཁའ་འགྲོམ། ལས་ཀྱི་རིགས་ཀྱི་
མཁའ་འགྲོ་མ་དང་། དཀར་མོ་སྐུ། དམར་མོ་གསུང་། ནག་མོ་ཐུགས། སེར་མོ་ཡོན་ཏན།
སྔོན་མོ་ཚེ། ཁྲ་མོ་འཕྲིན་ལས་ཀྱི་མཁའ་འགྲོ་མ་ཐམས་ཅད་ནམ་མཁའ་ལ་གནས་ཤིང་མཁའ་ལ་
འགྲོ་བའི་ཕྱིར་མཁའ་འགྲོ་མའོ། །བྱིན་གྱིས་བརླབས་པའི་གནས་དེར་ཕྱིན་པ་ཙམ་གྱིས་མཁའ་འགྲོ་
མའི་ཚོགས་ཐམས་ཅད་དང་། མེ་ཏོག་གི་དཀྱིལ་འཁོར་ཚོགས་ཐམས་ཅད་མཁའ་ལ་འཇའ་ཤར་བ།
རྡོ་རྗེའི་བུམ་པ་ཤེལ་གྱི་བྲག་ཕུག་དུ་ལྷུན་གྱིས་གྲུབ་པ་སྟེ། ཤེལ་གྱི་བུམ་པའི་ནང་ཆུ་ནང་དུ་ཟླ་བ་ལྟར་
བདེ་མཆོག་ལྷ་ཚོགས་རྣམས་ཞལ་གཟིགས་ལ། ཤེལ་གྱི་བྲག་ལོགས་ལ་མེ་ལོང་གི་གཟུགས་
བརྙན་ལྟར་ཞལ་གཟིགས། ལ་ལ་ནམ་མཁའི་དབྱིངས་སུ་འོད་དང་འཇའ་མཚོན་གྱི་རྣམ་པར་ཞལ་
གཟིགས་ལུང་སྟོན་ཅིང་དངོས་གྲུབ་སྟེར། ཆོས་སྟོན་ཅིང་བྱིན་གྱིས་བརླབས་པར་འགྱུར་རོ། །དེ་
ཡི་ཐབས་ཀྱིརི་ལ་གནས་པ་ཙམ་གྱིས། མ་བསྒོམ་ཡང་བསྐྱེད་པའི་རིམ་པ་ལ་དབང་ཐོབ་ནས། ཚད་
34་

རྒྱལ་པོ་དང་བཙུན་མོའི་ལམ་ཡིག
= 3༥་
མེད་ཀྱི་ཏིང་ངེ་འཛིན་ལ་མཐར་ཕྱིན་པར་འགྱུར་རོ། །ཤེས་རབ་ཀྱི་རི་དེ་ལ་གནས་པ་ཙམ་གྱིས་མ་བསྒོམ་
ཡང་རྫོགས་པའི་རིམ་པ་ལ་དབང་ཐོབ། ཚད་མེད་གྱི་ཏིང་ངེ་འཛིན་ལ་མཐར་ཕྱིན་པར་འགྱུར། ཐབས་
ཤེས་ཟུང་དུ་སྦྲེལ་བའི་རི་དེ་ལ་གནས་པ་ཙམ་གྱིས། བསྐྱེད་རྫོགས་ལྷན་ཅིག་སྐྱེས་པའི་ཡེ་ཤེས་ཀློང་
དུ་གྲོལ་ནས། རང་གི་ལུས་ཀྱང་མི་མངོན་པའི་དུས་ན་ཕྱི་བཟུང་བའི་ཡུལ་ཀྱང་མི་མངོན། ནང་
འཛིན་པའི་སེམས་ཀྱང་མི་མངོན། དེ་ཡི་ཚེ་བཟུང་འཛིན་གཉིས་སྣང་གིས་རྟོག་པས་སེམས་མི་མངོན་
པ་ནི། སེམས་དེ་ཉིད་མངོན་དུ་གྱུར་པ་སྟེ། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ཅེས་
པའོ། ། སྐུ་གསུམ་གྱི་ཚུལ་དུ་ལྷུན་གྱིས་གྲུབ་པའི་རྩྭ་རི་ཞེས་པ་ཡོན་ཏན་ངོ་སྤྲོད་དུ་བསྟན་པའོ། །
རྩ་གོང་ཞེས་པ་རྟེན་གྱི་རྫས་རྣམ་པར་དག་པའི་ནུས་མཐུ་ལ་བརྟེན་ནས་མཆོག་ཐུན་མོང་གི་དངོས་གྲུབ་སྣ་
ཚོགས་འབྱུང་བར་འགྱུར་རོ། །ཨམྲྀ་ཏ་དངོས་གྲུབ་ཀྱི་བདུད་རྩི་རྩ་བ་བྱ་བ་རྩ་དེ་ཡི་གོང་ན་དངོས་གྲུབ་
གཞན་མེད་པའི་གོང་ཞེས་བྱའོ། །ཏི་ས་འཛིན་ཞེས་ཏི་རྩ་བ་ལ་ཕུག་འདྲ་སྟེ། ས་ལ་གནས་པ་སྟེ་སྔོ་
དུར་ཡ་འོད་ལྗང་ཞེས་བྱ་སྟེ། ལོ་མ་པདྨ་འདྲ་བ་དེའི་སྟེང་དུ་བསྡད་པ་ཙམ་གྱིས་རིག་པ་འཆར་རོ། །
མེ་ཏོག་ཀུན་དུ་བདེ་སྐྱིད་ཅེས་པ་དྲིལ་བུ་འདྲ་བ་དེ་ཟོས་ན་བསམ་གཏན་གྱི་སེམས་ཟིན་པའོ། །འབྲི་ཏ་
སིནྡྷཱ་ས་འབྲུ་ཞེས་བྱ་བ་འབྲུ་གུ་ཟར་མའི་གང་བུ་འདྲ་བ་སྟེ། ཟོས་ན་ནག་པོ་ཀླུ་ཡི་དུག་ཏུ་འགྱུར་རོ། །
ཀླུ་རྒྱལ་རིགས། རྗེ་རིགས། དམངས་རིགས། རྡོལ་པའི་རིགས། བྲམ་ཟེ་རིགས་དང་ལྔ།
ཀླུ་མཐོང་བ། རེག་པ། ཁ་རླུང་། བསམ་པའི་དུག་སོགས་དུག་ལས་ཟིན་ནས་མཛེ་རིགས་བཅོ་
བརྒྱད་ཀྱིས་སྣུན་ཀྱང་རྫས་འབྲུ་གཅིག་ཆུ་ཁྱོར་གང་གིས་ནང་དུ་བསྐུར་ན་རྟེན་འབྲེལ་འོ་མ་ལྟར་འགྱུར་
རོ། །ཧུབ་ཅིག་བཏུང་པ་ཙམ་གྱིས་དེ་ཉིད་རྩི་རྩི་མཇོ་ལ་ཞེས་པའི་སྙིང་ལ་འབར་བའི་ནད་སོས་
35

རྩྭ་རིའི་གནས་བཤད་འབར་བ་རྒྱན་མཚན།
= ༣༦
པར་འགྱུར་རོ། །ཀླུ་ཡི་དུག་ཡིན་ཡང་ནད་ཐམས་ཅད་ཀྱི་སྨན་དུ་འགྱུར་ཏེ་རླུང་མཁྲིས་བད་ཀན་འདུ་
བ་ལ་སོགས་ཏེ་ནད་བཞི་བརྒྱ་རྩ་བཞི་ལས་མཐར་བར་འགྱུར་རོ། །སྣ་ཡི་དབང་པོ་ཉམས་པ་ཡང་རྣོ་
ཞིང་བསང་བར་འགྱུར། མིག་གི་དབང་པོ་ཉམས་པ་ཡང་རྣོ་ཞིང་མཐོང་བར་འགྱུར། རྣ་བའི་དབང་
པོ་ཉམས་པ་ཡང་རྣོཤིང་གསལ་བར་འགྱུར། ཡིད་ཀྱི་དབང་པོ་ཉམས་པ་ཡང་མི་བརྗེད་པའི་གཟུངས་
ཐོབ་པར་འགྱུར། ལུས་ཀྱི་དབང་པོ་ཉམས་པ་ཡང་ལུས་ཤིང་བལ་ལྟར་ཡངས་ཤིང་བདེ་བ། འཁྱོག་
པའི་རུས་པ་ཐམས་ཅད་དྲང་པོར་འགྱུར། ཉམས་དང་ལྡན་པར་འགྱུར། སྐྲ་དཀར་པོ་ཡང་ནག་
པོར་འགྱུར། སོ་བུད་ཀྱང་སེའུ་སྐྱེ་བར་འགྱུར། རྒས་པའི་གཉེར་མ་ཡང་བསང་ནས་བཅུ་དྲུག་
ལོའི་ན་ཚོད་ལྡན་པར་འགྱུར། ཚེམ་འཕོས་ཀྱང་ལུས་སྦྲུལ་གྱི་ཤུན་པ་བརྗེས་པ་ལྟར་དུ་བརྗེ་བར་འགྱུར།
རྫས་ཀླུ་དུག་ནག་པོ་ཞེས་བྱ་བ་རྩ་བ་ལ་ཕུག་འདྲ་བ་ལོ་མ་པདྨ་འདྲ་བ། མེ་ཏོག་དྲིལ་བུ་འདྲ་བ་ནུབ་མོ་
མིག་སྒྱུའི་མེ་འབྱིན་པ། ཁ་བ་བབས་ཀྱང་རྡོ་མཚན་ལ་ཕོག་པ་བཞིན་ཞུ་ནུས་པ་རླངས་པ་རྟ་རྔ་ཙམ་
འཐུལ་བ། དེའི་ནང་ལ་ཕོག་པས་སྲོག་གི་བར་ཆད་དུ་འགྱུར་ཏེ། བྱིའུ་དང་སྦྲང་བུའི་རོ་ཉེལ་ལེར་
འོང་། རི་དྭགས་ཀྱིས་བརྫིས་ན་དྲི་མ་དེས་མི་མ་ཡིན་འཐབ་ཅིང་སེར་བ་ཤར་རེ་འབེབས། སྔོ་
འབྱུང་བ་འཁྲུགས་བྱེད་ཅེས་ཀྱང་བྱ། རྫས་གདུག་པ་ཅན་དེ་ས་ནས་མ་འཕེལ་བའི་དུས་ན་ཆུ་སྣག་
ཚ་འདྲ་བ་ནག་པོ་གཅིག་འོང་། དེ་གང་ལ་རེག་པའི་དུག་ཅེས་དུག་ཏུ་འགྱུར་བའི་བདུད་ཅེས་བྱའོ། །རྩྭ་
དངོས་གྲུབ་ཅན་དེ་ས་ནས་འཕེལ་བའི་དུས་སུ། ཆུ་འོ་མ་འདྲ་བ་དཀར་པོ་ཡོང་སྟེ། དེ་གང་གིས་
རོ་མྱོང་བ་ན་བདུད་རྩིར་འགྱུར་བའི་རྩྭ་ཞེས་བྱའོ། །དེ་ལྟར་གདམས་ངག་མེད་པའི་བདུད་དུ་འགྱུར་ལ།
གདམས་ངག་དང་ལྡན་པས་བདུད་རྩིར་འགྱུར། རྩི་ཞེས་བྱའོ། །གདུག་པ་ཀླུ་ཡིས་དུག་ནག་པོ།

རྒྱལ་པོ་དང་བཙུན་མོའི་ལམ་ཡིག
----------------= ༢༧ །
འགྲོ་བའི་སྨན་དཀར་པོ། ཚད་པའི་ནད་ལ་བསིལ་བ། གྲང་བའི་ནད་ལ་དྲོད་བདུད་རྩི་སྨན་གྱི་
མཆོག་ཏུ་གྱུར་ཏེ། ས་ཡི་སྙིང་པོ་འགྲོ་བ་འཛིན། ནད་རྣམས་གསོ་མཛད་སྨན་གྱི་མཆོག ཅེས་
པའོ། །དེ་ལྟར་རྩྭ་མཆོག་ཏུ་གྱུར་པའི་རྩྭ་མཆོག་རྩྭ་དེ་ཡི་གོང་ན་མེད་པའི་རྩ་གོང་ཞེས་བྱའོ།།
ཡོན་ཏན་ངོ་སྤྲོད་དུ་བསྟན་པའོ། །ཡང་དཀྱིལ་འཁོར་ཆེན་པོ་དེ་ཡི་ནང་ན་སྤྲུལ་པའི་བུ་མོ་རིགས་མ་
གཞོན་ནུ་བཅུ་དྲུག་མའི་རྣམ་པ་ལ།
ཕྱེད་ཕྱེད་དག་ནི་ཐིག་ལེ་ཅན། །མཚན་དང་དཔེ་བརྒྱད་འབར་བའི་སྐུ། །
ཡེ་ཤེས་མཁའ་འགྲོ་སྔོ་སངས་ལ། །བྱང་ཆུབ་སྒྲུབ་པའི་གྲོགས་བྱེད་པས། །
གསང་བ་ཤེས་རབ་ཡེ་ཤེས་ཀྱིས། །བརྟན་པའི་དངོས་གྲུབ་ཐོབ་པར་འགྱུར། །
ཞེས་སོ། །བདུད་མོའི་རིགས་ནི་ཤ་ཟ་སྲིན་མོ་གདོང་པ་ཅན་མི་སྡུག་པ་རྒན་མོའི་མདོག མི་བསུན་
པ་ཕག་གི་གཟུགས་ཅན། ལེགས་པར་ལྟ་བ་གཤེད་མའི་རིགས་བར་ཆད་འབྱུང་བས་རྒྱུ་དེ་སྤང་བར་
བྱའོ། །རྟེན་འབྲེལ་གྱི་རྫས་རྣམ་པར་དག་པའི་མཐུནུས་ལ་བརྟེན་ནས་ཐུན་མོང་གི་དངོས་གྲུབ་སྣ་ཚོགས་
ཐོབ་སྟེ། ཐབས་རྡོ་རྗེ་རིགས་ཀྱི་མཁའ་འགྲོ་རྟེན་འབྲེལ་རི་ལ་རྡོ་རྗེ་གཟིལ་གནོན་ཞེས་བྱ་བ་རྒྱ་ནག་རི་
བོ་རྩེ་ལྔ་པ་གནས་པའི་རྡོ། ཞབས་འོག་ཏུ་བཅུག་པ་ཙམ་གྱིས་རྡོ་རྗེ་གདན་དུ་འགྱུར་ལ། མཐར་
བའི་བདུད་ཐམས་ཅད་གཟིལ་གྱིས་གནོན་པར་བྱེད་དོ། །བདུད་རང་བཞིན་གྱིས་ཐུལ་བའི་དངོས་གྲུབ་
ཐོབ་པར་འགྱུར། རིན་ཆེན་རྡོ་ཆུ་ཞེས་བྱ་བ་ཤིན་ཏུ་དྭངས་པའི་ཚད། མགོ་བོ་བསྟེན་པས་ཀླད་པ་
གསལ་བ། རོ་སྟོད་བསྟེན་པས་གློ་སྙིང་གསལ་བ། རོ་སྨད་བསྟེན་ན་རྒྱུ་ལོང་གསལ་བ་གདམས་
ངག་དང་མི་ལྡན་པས་འཐུང་ན། ལུས་རྡོ་བོང་ལྟར་དུ་གྱུརབའི་ཕྱིར་ན་བདུད་ཅེས་བྱའོ། ། ཨ་རུ་ར་

རྩྭ་རིའི་གནས་བཤད་འབར་བ་རྒྱན་མཚན།
༣༨ =
གསེར་མདོག་སྐྱུར་ན་རྟེན་འབྲེལ་གྱི་གསེར་དུ་གྱུར་ཏེ་གསེར་འགྱུར་རྩི་ཞེས་བྱའོ
། །དེ་ལྟར་བདུད་རྩི་ཆུ་
དེ་ལ་གདམས་ངག་དང་ལྡན་པའི་ཧུབ་གཅིག་འཐུང་བ་ཙམ་གྱིས་ལུས་རྡོ་རྗེའི་སྐུ་ཐོབ་ནས
། གསུང་
གི་ཚེ་ཡི་དངོས་གྲུབ་ཐོབ་ཅིང་རིག་འཛིན་གྱི་སྐུཚེ་ཉི་ཟླ་དང་མཉམ་པའི་དངོས་གྲུབ་ཐོབ
། ཡང་ཐབས་
རྡོ་རྗེའི་རི་དེ་ལ་རླུང་གི་ལྗོན་ཤིང་ཞེས་བྱ་བ་སྐད་གཅིག་ཀྱང་མི་གནས་པ་བསྐྱེད་པའི་ཕྱིར་བསྐྱེད་བྱེད་ཀྱི་
ཤིང་ཞེས་བྱ་སྟེ། ཤིང་ལོ་ཐམས་ཅད་བྱ་སྒྲོ་ལྟར་འབར་བ། ཤིང་དེ་བསྐྱོད་པས་མཁའ་འགྲོ་མ་རྡོ་
རྗེ་རླུང་གི་གག་པ་ཅན་ཞེས་བྱ་བ་ལ་གསོལ་བ་བཏབ་ཅིང་དངོས་གྲུབ་ཞུས་ལ
། ཤིང་ལོ་ལག་ཏུ་
ཐོགས་ནས་བསྐྱོད་ན་ཆུ་ཕར་ཕྱིན་རི་ཕན་ཚུན་ལ་བསྐྱོད་ནུས་སོ། །དེ་ལྟར་རྩལ་སྦྱང་ན་ཡུལ་ཉི་ཤུ་རྩ་
བཞི་དང་དུར་ཁྲོད་ཆེན་པོ་བརྒྱད་ན་གནས་པའི་རྣལ་འབྱོར་པ་དེས་དཔའ་བོ་དང་དཔའ་མོཚོགས་ཁང་འགྲིམ་
པར་ནུས་ཏེ། མགྱོགས་བྱེད་ཀྱི་དངོས་གྲུབ་ཐོབ་པར་འགྱུར་རོ། །ཡང་ཤེས་རབ་དྲིལ་བུ་རི་དེ་ལ་
མཁའ་འགྲོམའི་གསང་བའི་བྷ་ག་ནས་བྱང་སེམས་དཀར་དམར་གྱིས་རྒྱུན་འབབ་སྟེ་ཆུ་ཡི་ཞག་བདུད་རྩི་
སྨན་སིན་དྷུ་རའི་ས་ཚགས་ས་ཆགས་ཏེ་དེ་ལ་ལོངས་སྤྱད་ན། ཊཱཀིམ་རྣམས་ཀྱིས་རིན་པོ་ཆེ་བྱིན་
གྱིས་བརླབས་ཏེ། ཁམས་ཀྱི་ཟས་གདུག་པ་དང་བྲལ། ཞག་བདུན་ན་བཅུད་ལེན་གྱི་དངོས་གྲུབ་
ཐོབ་བོ། །དེ་ལྟར་བདུད་རྩིའི་དངོས་གྲུབ། ཆུ་ཡི་དངོས་གྲུབ། ས་ཡི་དངོས་གྲུབ། རྡོ་སི་
དྡྷིཤིང་སིདྡྷིརྟེན་འབྲེལ་རྫས་ཀྱི་དངོས་གྲུབ་སྣ་ཚང་སྟེ་ཁྱད་པར་དུ་སྣང་བ་དྭངས་པའི་ས་དེར
། རིག་
པ་འཛིན་པའི་གླུ་ལེན་པ་དང་། 
གར་བྱེད་པ་དང་རོལ་མོའི་སྒྲ་སྒྲོག་ཅིང་མཁའ་འགྲོམ་མཆོད་པ་འབུལ་
བའི་གཡང་མང་པོ་འབྱུང་བའི་རང་བྱོན་བྱིན་རླབས་ཅན་གྱི་གནས་ཆེན་པོ་དེར
། བྲམ་ཟེ་ཆེན་པོ་ས་ར་
ཧ་དང་། ཀླུ་སྒྲུབ། ཨརྱ་དེ་བ། ཀླུའི་བྱང་ཆུབ་སེམས། ལུ་ཧི་པ། མཚོ་སྐྱེས་རྡོ་རྗེ།
38

རྒྱལ་པོ་དང་བཙུན་མོའི་ལམ་ཡིག
༣༩
ཀུ་ཀུ་རི་པ། ཨིནྡྲ་བོ་ཏི། ལྷ་ལྕམ། ཏིལླི་པ། ཌོམ་བྷི་པ། རྡོ་རྗེ་དྲིལ་བུ། ནག་པོ་
སྤྱོད་པ། རང་བཞིན་འཇིག་རྟེན་ཁམས་ཀྱི་གྲུབ་པ་ཐོབ་པའི་རྣལ་འབྱོར་ཕོ་མོ་རྣམས་རྫུ་འཕྲུལ་གྱིས་
ནམ་མཁའ་ལ་བྱོན་ཏེ། ཆོས་སྟོན་ཅིང་བྱིན་གྱིས་བརླབས་པར་འགྱུར་རོ། །དཔལ་རང་བྱུང་ལྷུན་
གྱིས་གྲུབ་པའི་དཀྱིལ་འཁོར་ཆེན་པོ་དེ་ཡི་ལམ་ཡིག་འདི། སྣང་སྲིད་མེ་བདུན་ཞེས་པ་ནས། བདེ་
བའི་ལམ་ཞུགས་བདེ་བ་ཆེན་པོར་འགྲོ་ཞེས་པ་ཡན་མི་ཏྲམཛོཀིའི་ལམ་ཡིག་འདྲའོ། །ལམ་ཡིག་ཁྱད་
དུ་འཕགས་པ་འདི་སྤྲུལ་པའིབཙུན་མོས་སྤྲུལ་པའི་རྒྱལ་པོ་ལ་ཞུས་པའོ། །རྣལ་འབྱོར་དངོས་གྲུབ་
ལེན་པར་འདོད་ན་གསང་བའི་ལམ་ཡིག་གནས་ཀྱི་སྒྲོན་མེ་འདི། མ་དང་མཁའ་འགྲོའི་ཚོགས་ལ་
བཟོད་པར་གསོལ་ནས་བྲིས། ཡང་སྤྲུལ་པའི་བཙུན་མོས་སྤྲུལ་པའི་རྒྱལ་པོ་ལ། ཕྱི་ཡི་མཆོད་པ་
དང༌། ནང་གི་མཆོད་པ། གསང་བའི་མཆོད་པ། དེ་ཁོ་ན་ཉིད་ཀྱི་མཆོད་པ་ཕུལ་ནས་། ནམ་
ཞིག་མ་འོངས་པའི་དུས་ཀྱི་ཚེ། སྒྲུབ་པ་པོའི་རྟེན་འབྲེལ་གྱི་གང་ཟག་བསྒྲུབ་པར་བྱེད་པའི་གནས་
ཁྱད་པར་ཅན་གང་ལགས། གསང་སྔགས་ཀྱི་ལྷ་ཚོགས་འདུ་བའི་གནས་གང་ལགས། རྣལ་
འབྱོར་དངོས་གྲུབ་ལེན་པའི་གནས་གང་ལགས་ཞུས་པས། རྒྱལ་པོ་ཉིད་ཀྱིས་ཐུགས་དམ་གྱི་སྐུ་རང་
བྱོན་ལ་ཕྱི་ནང་གསང་གསུམ་གྱི་མཆོད་པ་ཕུལ་ཞིང་གསོལ་བ་བཏབ་ནས་ཞུས་པ། སྤྱན་རས་གཟིགས་
ཉིད་ཀྱིས་རྒྱལ་པོར་གསུངས་པ། བྱང་ལྷོ་ཡི་མཚམས་ན་རྩྭ་རི་རྩ་གོང་ཞེས་བྱ་བ་ཡེ་ཤེས་ཀྱི་མཁའ་
འགྲོ་མ་ཐམས་ཅད་འདུ་བའི་གནས། རྣལ་འབྱོར་པ་ཚེ་གཅིག་ལུས་གཅིག་ལ་སངས་རྒྱས་པའི་གནས་
ཡོད་དོ་གསུངས་སོ། །འདི་ནི་མདོ་བརྒྱུད་ཉི་ཤུ་རྩ་གཅིག་ལས་ཏི་སེ་བྱིན་རླབས་ལུང་བསྟན་གྱི་མདོ་
ཞེས་པ་དང་། རྩྭ་རི་དངོས་གྲུབ་ལུང་བསྟན་གྱི་རྒྱུད་ཅེས་བྱ་བ་ནི་སྐུ་གསུང་ཐུགས་ཀྱི་རྒྱུད་ཅེས་བྱ་
39

རྩྭ་རིའི་གནས་བཤད་འབར་བ་རྒྱན་མཚན།
བ་བསྟན་པ་སྡེ་སྣོད་གསུམ་གྱིས་འགྲོ་བ་འདུལ་བའི་ཚེ། དེ་བཞིན་གཤེགས་པའི་བྱིན་གྱིས་བརླབས་
པ་སྤྲུལ་པའི་སྐུ་བྱིན་གྱིས་བརླབས་པས་བྱང་ཆུབ་སེམས་པ་རང་བྱུང་བ་མདོ་རྒྱུད་དུ་མ་ནས་ལུང་བསྟན་
པའི་ཐུགས་རྗེ་ཆེན་པོའི་དངོས་ཀྱི་གསུང་འདི། སྤྲུལ་པའི་བཙུན་མོས་འགྲོ་བའི་དོན་དུ་ཞུས་ནས། སངས་
རྒྱས་སྣང་བ་མཐའ་ཡས་ཀྱི་སྤྲུལ་པ། དགེ་སློང་ཤི་མ་ཀ་རི་མ་ཏིས་ཡི་གེ་བཀོད་པའོ། ། ཡང་
སྤྲུལ་པའི་རྒྱལ་པོས་སྨོན་ལམ་བཏབ་ནས། ནམ་ཞིག་དུས་ཀྱི་མཐའ་མ་ལ། །ལས་ཅན་ཅིག་དང་
འཕྲད་ནས་ནི། །དམ་པ་ཆོས་སྐྱེས་གཏེར་དང་མཚུངས། །ཁྲོ་བོ་ཆེན་པོས་ཧ་ཡ་གྲིབ་ལ་གཏད་
ནས། གཏད་བརྒྱ༔ སྦས་བརྒྱ༔ ཤིན་ཏུ་གསང་བ་བྱའོ། །
རྣལ་འབྱོར་པ་རྩྭ་རི་འགྲོ་བ་རྣམས་ཀྱིས་ལྷ་ས་རུ་སྤྱན་རས་གཟིགས་ཀྱི་སྐུ་མདུན་དུ། ཕྱི་ནང་གསང་
བ་གསུམ་གྱི་མཆོད་པ་ཕུལ། གཡུམཚོ་སྐོར་བ་ལ་བར་ཆད་མེད་པའི་གསོལ་བ་བཏབ་པ་དང་། སྨོན་
ལམ་སོགས་རྒྱ་ཆེར་འདེབས། རྩྭ་རི་འགྲོ་བའི་མདུན་པ་བཏང་ནས་རྨི་ལམ་འཛིན། རྨི་ལམ་
རྟགས་ཡོང་བར་གསུངས་། ཁྲ་འབྲུག་སྒྲོལ་མའི་སྐུ་མདུན་དུ་ཕྱིན་ནས་གསང་བ་གསུམ་གྱི་མཆོད་
པ་ལ། རྩྭ་རི་གཡུ་མཚོ་སྐོར་བ་ལ་བར་ཆད་མེད་པའི་གསོལ་བ་བཏབ །དེ་ནས་སྤུ་རི་རྩེ་ལ་
ཚོགས་ཀྱིས་འཁོར་ལོ་སྐོར་ནས་ཕོ་བྲང་གཡུ་མཚོསྐོར་བ་ལ་བར་ཆད་མེད་པའི་གསོལ་བ་འདེབས། དེ་
ནས་དངོས་གྲུབ་ལེན་དུ་འགྲོ། རྒྱལ་པོ་དང་བཙུན་མོའི་ལམ་ཡིག་རྫོགས་སོ།། །།
40

གཉོས་ཀྱི་འབར་བ་རྒྱན་མཚན་ལམ་ཡིག
གཉོས་ཀྱི་འབར་བ་རྒྱན་མཚན་ལམ་ཡིག
ནཱམོ་གུ་རུ།
ཀླུ་ཞབས་གཉིས་པ་འཇིག་རྟེན་གསུམ་མགོན་གྱི། །
སྲས་ཀྱི་མཐུ་བོ་གྲུབ་ཐོབ་གཉོས་ཆེན་པོ། །
རྒྱ་གར་འཕགས་ཡུལ་གྲུབ་ཆེན་ནག་པོ་པ། །
ནས་འདི་ཕྱི་ནང་དཀྱིལ་འཁོར་ལྷ་ཚོགས་རྣམས། །
དག་སྣང་མངོན་གྱུར་དེ་དག་གཏན་ལ་ཕབས། །
འགྲོ་བའི་དོན་དུ་དཀར་ཆག་ཡི་གེར་བཀོད། །
མཁྱེན་གཉིས་ཡེ་ཤེས་རྫོགས་དེར་བདག་ཕྱག་འཚལ། །
སྟོད་ན་གྲགས་ཆེ་བ་གངས་དཀར་ཏི་སེ། བར་ན་ཁུངས་བཙུན་པ་ལ་ཕྱི་ཆུ་དབར། སྨད་ན་འགྲན་
ཟླ་ཐམས་ཅད་དང་བྲལ་བ་ལྷོ་གནས་མཆོག་དཔལ་གྱི་རྩྭ་རི་ཟེར་བ་ནི། མདོ་རྒྱུད་དུ་མ་ནས་ལུང་
བསྟན། རྗེ་སྨན་པའི་རྒྱལ་པོས་མཚམས་སྦྱར། སྐྱེས་བུ་ཡེ་ཤེས་རྡོ་རྗེས་གནས་སྒོ་ཕྱེས། གཉོས་
མགར་ཆོས་གསུམ་གྱིས་ཞབས་ཀྱི་པདྨོ་དྲི་མ་མེད་པས་བཅག རྩྭ་རི་བསྟན་པ་སྔ་དར་དང་བར་དར་

རྩྭ་རིའི་གནས་བཤད་འབར་བ་རྒྱན་མཚན།
༤༢
ཕྱི་དར་གསུམ་བྱུང་བའི། སྔ་དར་གྱི་དུས་སུ་ཨུ་རྒྱན་གུ་རུ་པདྨ་འབྱུང་གནས་དང་། མ་ཡེ་ཤེས་
མཚོ་རྒྱལ་གཉིས་ཀྱིས་བྱར་སྨན་ཇོ་བོ་ལ་བྱོན་ནས་གནས་ཀྱི་སྒོ་ཕྱེ། གཟི་ཆེན་གསང་བ་ཕུག་པར་ལོ་
བཅུ་གཉིས། ཟླ་བ་གཅུ་གཉིས། ཟ་མ་བཅུ་གཉིས་བར་དུ་རིག་འཛིན་ཚེ་ཡི་སྒྲུབ་པ་མཛད། ལྷ་
སྲིན་གདུག་པ་ཅན་ཐམས་ཅད་དམ་ལ་བཏགས། ཕྱི་རབས་ཀྱི་བུ་སློབ་རྣམས་བུ་བཞིན་སྐྱོང་བ་ཞལ་
གྱིས་ཞེས་པར་དམ་བཅའ། མཐར་ནུབ་ཕྱོགས་ཨུ་རྒྱན་ལ་ཕེབས། བསྟན་པ་བར་དར་གྱིས་དུས་
སུ་གྲུབ་ཐོབ་ལ་ཝ་པ་དང་། ཉེ་གནས་འབུ་སུ་གུ་གཉིས་ཀྱིས་རྒྱ་གར་ནས་རྩྭ་རི་རོང་གི་གནས་སྒོ་ཕྱེས་
ནས། ཡུལ་སྨད་ཟླ་བ་ཕུག་ཏུ་ལོ་དང་ཟླ་བ་ཞག་ཟ་མ་བཅུ་གསུམ་རེ་བཞུགས་པའི་བར་ལ། རྩ་
དབུམའི་ནང་དུ་གཟིམས་ད་གསལ་ཕྱག་རྒྱ་ཆེན་པོམཆོག་གི་དངོས་གྲུབ་ཐོབ་མཐར་མཁའ་སྤྱོད་ལ་གཤེགས་
སོ། །
བསྟན་པ་ཕྱི་དར་གྱི་དུས་སུ་བགྱིས་ན། སྒམ་པོ་ཟླ་འོད་གཞོན་ནུས་མཚམས་སྦྱར། སྐྱེས་བུ་ཡེ་
ཤེས་རྡོ་རྗེས་གནས་སྒོ་ཕྱེས། གཉོས་མགར་ཆོས་གསུམ་གྱིས་ཞབས་ཀྱིས་པདྨོ་དྲི་མ་མེད་པས་བཅག་
ནས། དེང་སང་ཡང་གྲུབ་ཐོབ་རྟོགས་ལྡན་བྱ་ལོང་རྒྱུད་པ་བཞིན་བྱོན་པ་ཀུན་གྱིས་ཐུགས་ལ་གསལ་
ཞིང་། སྒམ་པོ་ཟླ་འོད་གཞོན་ནུ་དེ་ཉིད་སྐུ་གཤེགས་ཁར། ཉིན་ལྔ་ཡི་བར་དུ་སྒམ་པོ་དར་གྱི་རྩེ་ལ་
མང་ཇ་སྐོལ་ཞིང་ཆོས་གསུང་པས་ཚོགས་གྲལ་དུ། ལྷོ་གནས་མཆོག་དཔལ་གྱི་རྩྭ་རི་ཡི་ཕྱོགས་ན་
སྤྱན་ཅེ་རེར་གཟིགས་ཞིང་འདི་ནས་ཉི་མ་ཤར་ལྷོ་ཕྱོགས་ཕ་གི་ན། དཔལ་འཁོར་ལོ་སྡོམ་པའི་ལྷ་ཚོགས་
བཞུགས་པའི་གནས། རང་བཞིན་ལྷུན་གྱིས་གྲུབ་པའི་དཀྱིལ་འཁོར་ཆེན་པོ་རྩ་རི་རྩ་གོང་པར་པ་ཏ།
ཞེས་པ་ཡུམ་ཨ་མ་ལ་ཨ་གྷི་ཆེད་གསུམ་གྱི་གཙོས་བྱས་པའི་ཡེ་ཤེས་མཁའ་འགྲོ་ཏིལ་གྱི་གང་བུ་ཁ་ཕྱེ་
42

གཉོས་ཀྱི་འབར་བ་རྒྱན་མཚན་ལམ་ཡིག་
བ་ལྟར་བཞུགས། སྐྱེས་བུ་ལས་དང་སྐལ་བ་ལྡན་པ་རྣམས་ལ་མཆོག་མཐུན་མོང་གིས་དངོས་གྲུབ་
སྟེར་ཞིང་། སྐལ་བ་དང་མི་ལྡན་པ་རྣམས་ལ་འཇིག་རྟེན་གྱི་མཁའ་འགྲོ་རྣམས་གྱི་ཤ་ལ་དགའ་ཞིང་
ཁྲག་ལ་རྔམ་པར་བྱེད། ལྷ་འདྲེ་གདུག་པ་ཅན་འདྲེ་སྲིན་གདུག་པ་ཅན་རྒྱུ་བས་ཕོ་བྲང་སྒོ སྟག་
དང༌། གཟིག དོམ། དྲེད། མི་རྒོད་ལ་སོགས་གཅན་གཟན་གདུག་པ་ཅན་སྣ་ཚོགས་ཁྲོས་
པ། སྦྲང་བུ་ཏྲེ་པ་ཏ་དང་། ཏྲེ་མ་བུ་ག་ལ་སོགས་འབུ་སྣ་ཚོགས་འདུ་བའི་ས་ཡོད། དེ་ལྟ་བུའི་
གནས་ལ་འགྲོ་བའི་སྐྱེས་བུ་ལས་དང་སྐལ་བ་ལྡན་པ་སུ་ཡོད་ཅེས། ཉི་མ་མང་གྱིས་བར་དུ་གསུང་
ཡང་སུས་ཀྱང་འགྲོ་ཟེར་བ་མ་བྱུང་། ཉིན་གཅིག་སྐྱེས་བུ་ཡེས་ཤེས་རྡོ་རྗེ་ཡར་བཞེངས་ནས་བླ་མ་ལ་
ཕྱག་གསུམ་ཕུལ་ནས། བླ་མ་རིན་པོ་ཆེ་ལྷོ་གནས་མཆོག་དཔལ་གྱི་རྩྭ་རི་ལ་བདག་འགྲོ་བར་ཞུ་ཞུས་
པས། དེ་ཙུག་ཡིན་གསུངས་ནས་གནས་གྱི་ཆེ་བ་དང་ཡོན་གཏན་དཔག་ཏུ་མེད་པ་གསུངས། སྔོན་
འདས་པའི་དུས་ན་གྲུབ་ཐོབ་ཆེན་པོ་ལ་ཝ་པ་འཁའ་སྤྱོད་ལ་གཤེགས་པའི་གནས་ཡིན། མ་འོངས་
པའི་དུས་ན་མགོན་པོ་བྱམ་པ་སངས་རྒྱས་པའི་གནས་ཡིན། ཤིང་བྷི་ཀ་མ་ལ་ཞེས་བྱ་བ་དང་། ཤི་
ཏ་ཏ་གྷ་ཏ་ཞེས་བྱ་བ་ནི། རྩེ་མོ་ན་དུར་བྱའི་ཚང་། སྐད་པ་དུག་སྦྲུལ་གྱི་ཚང་། རྩ་བ་དུར་ཕག་
གི་ཚང་ཡོད་པ། འཇིག་རྟེན་གྱི་ལྷ་ཀུན་དགའ་གཞོན་ནུལ། འཁོར་ལྷ་དང་ཀླུ་དང་གནོད་སྦྱིན་
འབྱུང་པོ་དུ་མའི་ཚོགས་ཀྱིས་སྐོར་བ། དུར་ཁྲོད་ཆེན་པོ་རྔམ་པ་སྒྲ་སྒྲོག་ཅེས་པ་ཡོད། དེ་ནས་
ཁར་གྱི་ཐག་ཉེ་བའི་སར་རྩྭ་རི་རྩ་གོང་པར་པ་ཏ་ཞེས་བྱ་བ། དཔལ་འཁོར་ལོ་སྡོམ་པའི་ལྷ་ཚོགས་
ཞལ་མངོན་སུམ་དུ་གཟིགས་ནས་ཡོད། དེ་ལྟ་བུའི་གནས་སུ་རྒྱུགས་ཤིག རྣལ་འབྱོར་པ་ཚེ་
གཅིག་ལུས་གཅིག་ལ་སངས་རྒྱས་པའི་གནས་ཡོད་གསུང་། སྐྱེས་བུ་ཡེས་ཤེས་རྡོ་རྗེ་རྩྭ་རིའི་ས་
43

རྩྭ་རིའི་གནས་བཤད་འབར་བ་རྒྱན་མཚན།
ཕྱོགས་དེ་གང་གིས་ཕྱོགས་ན་ཡོད་ཞུས་པས། ཆོས་རྗེ་སྒམ་པོས་དར་གྱི་རྩེ་ནས་ཕྱག་མཛུབ་གཏད་
ནས་ཕ་གིའི་སྤྲིན་ནག་ལོང་དེ་ལ་ལྟས་ནས་རྒྱུགས་གསུངས་པས། ཆོས་རྗེའི་ཕྱག་མཛུབ་རྩེ་ལ་ཆུ་
སྒང་ཡོ་རེ་ཤར་བྱུང་བས་གཤིན་ཏུ་གཉན་པ་འདུག་གསུང་། དེ་ནས་སྐྱེས་བུ་ཡེ་ཤེས་རྡོ་རྗེ་དཔོན་སློབ་
བཅུ་གཅིག་དྭགས་པོ་གྲུམ་མདའི་དུང་ཙང་ཁར་ཕེབས་པའི་དུས། གཞི་བདག་རྣམས་ཀྱིས་ལམ་
བཀག གཏོར་མ་བཏང་བཀའ་བསྒོ་བྱས་པས་བར་ཆད་རང་སར་གྲོལ། དེ་ནས་སྒྲུབ་ལུང་སྦྲུལ་
སྒང་གི་ལ་ཁ་ན། གཡག་རོག་པོ་གཅིག་གིས་ལམ་བཀག གཏོར་མ་བཏང་བཀའ་བསྒོ་བྱས་
པས། གཡག་དེ་འབུམ་འདའ་ཤུགས་མོ་ཆེ་ལ་ཐིམ་པས་སྐྱེས་བུས་ཤུགས་མོ་ཆེ་དེ་ལ་བདེ་མཆོག་
དྲུག་བཅུ་རྩ་གཉིས་ཀྱི་ཞལ་གཟིགས་ཐོབ། ཆུ་ཁར་ཕུ་ཡི་བྲག་དེ་ལ་མགོན་པོ་ཏྲག་ཤད་ཀྱི་ཞལ་གཟིགས།
དེ་ནས་ཡར་བྱོན་ཙ་ན་མི་ནག་པོ་གྲི་གུག་ཐོགས་པ་གཅིག་གིས་ལམ་བཀག སྐེ་ནས་བཟུང་དྲིལ་བུ་
བཞིན་བཀྲོལ། སྐད་པ་ནས་ཐེན་རྡོ་རྗེ་བཞིན་གནམ་ལ་འཕང་། འདིར་འགྲོ་བའི་ལམ་མེད། མ་
འོངས་པའི་དུས་ན་འགྲོ་མཁན་གཞན་ཡོང་བ་ཡོད། ཁྱོད་རང་ལ་ཕར་ཁྲ་འབག་ཕྱོགས་ལ་རྒྱུགས་ཟེར།
དཔོན་སློབ་རྣམས་ཁྲ་འབག་གི་ཕྱོགས་ནས་རྫོང་འདོར་ཕེབས་ཙ་ན། ལྷ་མོ་མཁའ་འགྲོ་གཉེར་ཅན་
དང་མཁའ་འགྲོ་བདུད་རྩི་འཁྱིལ་བ་གཉིས་ཀྱིས་ལམ་བཀག དེ་ནས་ལ་བར་སྒན་ཇིར་ཕེབས་ནས་
དབྱར་གནས་བཞུགས། སྐྱེས་བུས་བཙུན་མ་དེ་ལ་དྲི་བ་མཛད། འདི་ནས་ཕར་ཕྱིན་པ་ན་ལྷོ་གནས་
མཆོག་ཞེས་པ་ཨེ་ཡོད། ལུང་པ་འདི་ཡི་ཕུ་ལ་ལམ་ཨེ་ཡོད་དྲིས་པས། བཙུན་མ་ན་རེ། འདི་
ནས་ཕར་ཕྱིན་ན་རྩྭ་རི་ཏྲ་ལམ་ཟེར་བ་གཅིག་ཡོད་པ་འདྲ། ང་ལ་བུ་མོ་གཅིག་ཡོད་པ་དེ། ལྷོ་གནས་
མཆོག་དཔལ་གྱི་རྩྭ་རི་དེར་ཚོགས་ཀྱི་འཁོར་ལོ་བསྐོར་བར་འགྲོ་བ་ཡིན་ཟེར་ཞིང་ཞག་ལྔ་འགྲོ་བ་འདུག་པ་

གཉོས་ཀྱི་འབར་བ་རྒྱན་མཚན་ལམ་ཡིག
ཡིན། ཁ་སང་ཡང་སོང་། མོ་ལ་དྲིས་ན་གསལ་པོ་ཡོད། ལུང་པའི་ཕུ་ནི་ཤིང་ནགས་ཀྱིས་
ཁེངས་འདུག ལམ་ནི་ཡོད་པ་འདྲ་ཟེར། རིགས་བཟང་བ་མཁྱེན་ནས། ཚོགས་འཁོར་ཡང་
མཛད་དེ་ནས་བྲོ་བརྡུང་ཕེབས་ནས། ལམ་གང་དུ་འགྲོ་དགོས་དགོངས་ཙ་ན། མདུན་གྱི་ནམ་
མཁར་རྗེ་བཙུན་སྒྲོལ་མ་ཕེབས་ནས་ཕྱི་འབྲོག་ལ་བྱོན་གསུང་། དེར་ཞབས་རྗེས་ཞག་ནས་ཡོད། དེ་
ནས་སློབ་མས་གཡའ་དང་གངས་ཀྱི་མཚམས་ན་ཕེབས་པའི་ལམ་མ་རྙེད། ཕར་བྱོན་ཚུར་བྱོན་མཛད་
དུས་སུའཕར་བ་བདུན་འཛིགས་ནས་སོང་། སྐྱེས་བུའི་ཐུགས་ལ་འཕར་བ་འདི་བཞན་ལས་སྤྱང་བ་
འདུག་པས། འདི་ཡི་ཕྱི་ལ་ཕྱིན་ན་ལམ་རྙེད་ལས་ཆེ་བསམ་ནས་ཕེབས་པ་ལྟར། ཁ་སང་རྩྭ་རི་
ལ་སོང་ཟེར་བའི་བུ་མོ་དེ། ལུས་པོ་མ་མཐོང་བར་གླུ་རྒྱང་རྩེ་རེ་གཏོང་བ་སྐད་ངོ་ཆོད། བུ་མེད་དེ་
དང་འཕྲད་ན་དྲི་བརྡ་ཞིབ་ཏུ་བྱེད་དགོས་དགོངས་ཙ་ན། ལ་ཁར་བུ་མོའང་མ་གཟིགས་འཕར་བ་བདུན་
པོ་དེ་ཡང་འཇའ་དམར་པོ་གཅིག་ལ་ཡལ་ནས་སོང་། ཕག་མོ་ལྷ་བདུན་ཡིན་པར་མཁྱེན། བུ་མོའི་
ལུས་མ་མཐོང་བར་རྐང་རྗེས་ལ་ཞུགས་ནས་མར་བྱོན། མཚོ་གཤམ་གྱི་བྲག་དེ་ལ་ཞབས་རྗེས་བཞག
ཡ་ཏའི་བྲག་ལ་ཚེ་དཔག་མེད་ཀྱི་སྐུ་གཅིག་ཞལ་གཟིགས། དེ་ནས་སྐྱེས་བུ་ཡེ་ཤེས་རྡོ་རྗེ་དཔོན་སློབ་
རྣམས་ཕུག་ཆུ་དཀར་མོར་ཕྱག་ཕེབས། གཞི་བདག་རྣམས་ཀྱིས་ཆོ་འཕྲུལ་སྣ་ཚོགས་སྟོན། ཁ་
ཆར་བུ་ཡུག་འཚུབས། ཕྱག་ཕྱི་བ་རྣམས་བྲག་རྩར་བཞག ཁོང་རང་བྲག་གི་སྟེང་དུ་ལྷ་འདྲེ་
གཟིལ་གནོན་གྱི་ཏིང་ངེ་འཛིན་ལ་བཞུགས། ཞག་བདུན་སོང་བའི་དགོང་མོའི་ཐུགས་དགོངས་ལ་ད་
ལས་ཅི་ལ་ཐུག་ཀྱང་། སང་ལྷོ་གནས་མཆོག་དཔལ་གྱི་རྩྭ་རིའི་སྒོ་འབྱེད་དགོས་དགོངས་ཏེ་གཟིམས་

རྩྭ་རིའི་གནས་བཤད་འབར་བ་རྒྱན་མཚན།
པའི་གནལ་ལམ་དུ། མཁའ་འགྲོམ་སེང་གེ་གདོང་ཅན་གསུམ་བྱོན་ནས་ཐུགས་དམ་སྐུལ་བའི་གླུ་
འདི་བླངས་སོ། །སྐྱེས་བུ་ཚོམ་ཉལ་བར་ཡར་ལོང་སྐྱབས་འགྲོམཛོད། །
སེམས་སྐྱེད་མཛོད། སྐལ་ལྡན་ཚོམ་ཉལ་བར་ཡར་ལོང་སྐྱབས་སེམས་མཛོད།
ཞེན་པ་ཀོ་སྤུ་བཞིན་དུ་མ་ཕྱེས་ན། །
ཕུང་པོ་རྒྱ་སྣག་བཞིན་དུ་སྦྱོང་ཉན་ཡོད། །
འཁྲི་བ་ཐག་རུལ་བཞིན་དུ་མ་བཅད་ན། །
བག་ཆགས་རི་རྡོར་བཞིན་དུ་འབྲང་ཉན་གདའ། །
འདོད་དོན་སྣབ་ལུད་བཞིན་དུ་མ་སྐྱུར་ན། །
འདོད་པ་ཚྭ་ཆུ་བཞིན་དུ་ཁོལ་ཉན་འདུག །
ཉམས་མྱོངས་གཡང་མོ་བཞིན་དུ་མ་བསྐྱང་ན། །
བར་ཆད་སྤྱང་ཀི་བཞིན་དུ་འཇབ་ཉན་འདུག །
དམ་ཚིག་སོ་མཁར་བཞིན་དུ་མ་བསྲུང་ན། །
ཉོན་མོང་དམག་དཔུང་བཞིན་དུ་འཇབ་ཉན་གདའ།།
སྐྱེས་བུ་ཚོམ་ཉལ་ཡར་ལོང་སྐྱབས་འགྲོ་མཛོད། །
སེམས་སྐྱེད་མཛོད།
སྐལ་ལྡན་ཚོམ་ཉལ་བར་ཡར་ལོང་སྐྱབས་སེམས་མཛོད། །དེ་ནས་མནལ་སད་ཡར་བཞེངས་རྩ་
ན། དབུ་ཡི་སྔས་མགོན་མཁའ་འགྲོ་སེང་གེའི་གདོང་ཅན་གསུམ་བྱོན་ནས། བུ་ཁྱོད་སྙིང་རུས་
46

གཉོས་ཀྱི་འབར་བ་རྒྱན་མཚན་ལམ་ཡིག
༤༧
དང་བརྟུལ་ཞུགས་ཆེ་བ་ཞིག་འདུག་སྟེ། ཁྱོད་ཀྱི་ཆས་འདི་བྱས་པའི་ལྷོ་གནས་མཆོག་དཔལ་གྱི་རྩྭ་
རིའི་སྒོ་ཡང་མི་ཕྱེད་དོ། །ནང་སྤྲུལ་པའི་ལྷ་ཚོགས་ཀྱི་ཞལ་ཡང་མི་མཇལ། མཆོག་ཐུན་མོང་གི་
དངོས་གྲུབ་ཡང་མི་ལོན། ད་ལན་ཕར་ལོག་ལ་སང་ཕོད་དུས་ད་ཚོད་ཙ་ན། མགོ་ལ་ཆུ་ཁ་གྱོན་
ནས་ཤོག རྐང་ལ་ཆུ་ལྷམ་གྱོན་ལ་ཤོག ལག་ན་ཆུ་བེར་ཐོགས་ལ་ཤོག ཕུ་རི་གསུམ་རྩེ་ནས་
ཁ་གླུ་དང་མ་བྲལ། མདའ་ལུང་གསུམ་མདོ་ལ་ལག་པ་གར་དང་མ་བྲལ། རྐང་པ་བྲོ་དང་མ་
བྲལ། ཐབས་ཤེས་གཉིས་ཀྱིས་ཡ་མ་བྲལ་བར་ཤོག ཚོགས་དང་གཏོར་མ་བཤམ་རུང་ག
ཕ་རྒྱུད་ཀྱི་སྒོ་བ་བཞི་དང་། མ་རྒྱུད་ཀྱི་སྒོ་མ་བཞི་ལ་གསོལ་བ་འདེབས་ཀྱིན་ག དེ་ཙུག་བྱས་ན་
གནས་རྩྭ་རིའི་སྒོ་ཡང་ཕྱེ་བ་ཡིན། ནང་སྤྲུལ་པའི་ལྷ་ཚོགས་ཀྱི་ཞལ་ཡང་མཇལ་བ་ཡིན། མཆོག་
ཐུན་མོང་གི་དངོས་གྲུབ་ལོན་པ་ཡིན། ངེད་རྣམ་གསུམ་གྱིས་ཀྱང་གྲོགས་བྱེད་གསུངས། དེ་ནས་
སྐྱེས་བུས་མར་གཟིགས་ཙ་ན། རྡོ་ཡི་མཚན་མ་ལ་ཉིན་མོ་དུ་བ་འཐུལ་བ། མཚན་མོ་མེ་འབར་བ་
དེར་བྱོན་ཙ་ན། གནམ་ཆོས་འབྱུང་། རྡོ་ཆོས་འབྱུང་། ས་ཆོས་འབྱུང་། ཆུ་ཆོས་འབྱུང་།
ཤིང་ཆོས་འབྱུང་། ཆོས་འབྱུང་རྣམས་ཞལ་གཟིགས། གནམ་མཁའ་འགྲོ སངས་རྒྱས་
མཁའ་འགྲོ རྡོམཁའ་འགྲོ རྡོ་རྗེ་མཁའ་འགྲོ ས་མཁའ་འགྲོ རིན་ཆེན་མཁའ་འགྲོ ཆུ་
མཁའ་འགྲོ པདྨ་མཁའ་འགྲོ ཤིང་མཁའ་འགྲོ ལས་ཀྱི་མཁའ་འགྲོ རྡོ་ཡི་མཚན་མ་འདི་
ལ་ཨུ་རྒྱན་གྱི་གཏེར་ཁ་བརྒྱ་རྩ་བརྒྱད་ཀྱི་ཁ་བྱང་ཡོད། ཕ་པའི་ལུང་པ་འདི་དཀྱིལ་འཁོར་བྱང་གི་སྒོར་
ཞལ་གཟིགས། དེ་དུས་གནས་ཀྱི་སྒོ་མ་ཕྱེ་བར་ཕར་ལོག་བྱོན། སང་གནང་དུས་ཀྱི་ད་ཚོད་ཙ་ན།
མཁའ་འགྲོ་མས་ལུང་བསྟན་པ་བཞིན། རྫས་དང་ཁ་གོས་རྣམས་འཛོམས་པར་བྱས་ནས་རྡོ་ཡི་མཚན་

རྩྭ་རིའི་གནས་བཤད་འབར་བ་རྒྱན་མཚན།
མར་ཕེབས། ཚོགས་འཁོར་མཛད། དེ་ནས་མར་བྱོན། མགོན་པོ་གྲི་གུག་ཅན་གྱིས་ལམ་བཀག་
སྐེ་ནས་བཟུང་དྲེལ་བུ་བཞིན་བཀྲོལ། རྡོ་རྗེ་བཞིན་གནམ་ལ་འཕང་ས་ལ་བརྡབ། དེ་ཡི་དུས་སུ་སྒོ་
འབྱེད་མཛད། དེ་ནས་ཅིག་ཅར་ལ་ཕེབས། གནས་ཀྱི་སྒོ་ཕྱེད་པ་ཡིན། ཡང་གཉོས་མགར་
ཆོས་གསུམ་གྱིས་ཇི་ལྟར་བྱོན་དགོངས་ནས། སྒམ་པོ་ཟླ་འོད་བཞོན་ནུས་འགྲོ་བའི་མགོན་པོ་དཔལ་
ལྡན་ཕག་མོ་གྲུབ་པ་ལ་ལུང་བསྟན། སྟོད་ན་གྲགས་ཆེ་བ་གངས་དཀར་གྱི་རྒྱལ་པོ་ཏི་སེ། བར་
ན་ཁུངས་བཙུན་པ་ལ་ཕྱི་དང་ཆུ་དབར། སྨད་ན་འགྲན་ཟླ་ཐམས་ཅད་དང་བྲལ་བ་ལྷོ་གནས་མཆོག་
དཔལ་གྱི་རྩྭ་རི་ལ་རི་ཐེབས་རྫོངས་དང་། འགྲོ་བ་སེམས་ཅན་གྱི་དོན་རྒྱ་ཆེན་ཡོང་བ་ཡོད་ཞེས་ལུང་
བསྟན་པས། དཔལ་ཕག་མོ་གྲུབ་པ་དེ་ཉིད་འདུལ་བྱ་ལ་གནས། རི་ཐེབས་རྫོངས་པ་མ་བྱུང་བ་
སྐུགཤེགས་ཁར་ཐུགས་ཁྲལ་ཤིན་ཏུ་ཆེ་བས་སྤྱན་ཆབ་ཉིལ་ལེ་སོགས་མཛད་འདུག་པ་ལ། འབྲི་གུང་
པ་འཇིག་རྟེན་གསུམ་གྱི་མགོན་པོ་ནས་འདི་ལྟ་བུའི་ཐུགས་ཁྲལ་མི་མཛད་པ་ཞུ། ཐུགས་ཁྲལ་དེ་ལྟ་
མཛད་པ་ཅི་ལགས་ཞུས་པས། ཕག་མོ་གྲུ་པའི་ཞལ་ནས་ང་ལ་བླ་མའི་བཀའ་གསུམ་ཡོད་པ་དེ་མ་
འགྲུབ་གསུང་ནས་ཐུགས་ཁྲལ་མཛད་དོ། །འབྲི་གུང་འཇིག་རྟེན་མགོན་པོ་བླ་མ་ཡི་བཀའ་གསུམ་པོ་
གང་ལགས་བདག་གིས་བསྒྲུབ་བོ་ཞུས་པས། འོ་ན་ཁྱོད་ཀྱི་སྟོད་ན་གྲགས་ཆེ་བ་གངས་དཀར་གྱི་
རྒྱལ་པོ་ཏི་སེ། བར་ན་ཁུངས་བཙུན་པ་ལ་ཕྱི་དང་ཆུ་དབར། སྨད་ན་འགྲན་ཟླ་ཐམས་ཅད་དང་
བྲལ་བ་ལྷོ་གནས་མཆོག་དཔལ་གྱི་རྩྭ་རི་རི་ཐེབས་རྫོངས་དང་། འགྲོ་བ་སེམས་ཅན་གྱིས་དོན་རྒྱ་ཆེར་
ཡོང་བ་ཡོད། གདན་ས་ཐེལ་དུ་སྐུ་འབུམ་ཤར་ནུབ་བཞེངས་གསུངས་། དེ་ནས་འབྲི་གུང་འཇིག་
རྟེན་མགོན་པོ་དེ་ཉིད་ཀྱིས། གཉོས་ཆེན་པོ་རྒྱལ་བ་ལྷ་གནང་པ་དང་། མགར་དམ་པ། དཔལ་

གཉོས་ཀྱི་འབར་བ་རྒྱན་མཚན་ལམ་ཡིག
ཆེན་ཆོས་ཡེ་ཤེས་གསུམ་ལ་ཐོད་པ་སྨུག་ཆུང་བསྐུར་ནས་རྩྭ་རི་རི་ཐེབས་ལ་རྫངས། ལྷོ་གནས་མཆོག་
དཔལ་གྱི་རྩྭ་རི་ཞེས་བྱ་བར་རྣལ་འབྱོར་པ་ཚེ་གཅིག་ལུས་གཅིག་ལ་སངས་རྒྱས་པའི་གནས་ཡོད། དེར་
རྒྱུགས་ལ་སེམས་ཅན་གྱི་དོན་བྱེད་པ་རྒྱ་ཆེན་ཡོང་གསུངས། དེ་ནས་ཁོང་རྣམ་གསུམ་འབུམ་ཟླགས་
མོ་ཆེ་ལ་བདེ་མཆོག་དྲུག་བཅུ་རྩ་གཉིས་ཞལ་གཟིགས། མཁའ་འགྲོ་སེང་གེ་གདོང་ཅན་ཆེད་གསུམ་
གྱིས། ཁོང་རྣམས་ལ་ཚོགས་འཁོར་དྲངས། དེ་ནས་ཡར་བྱོན་མགོན་པོ་གྲི་གུག་ཅན་ཡབ་ཡུམ་
གྱིས་བསུ་བ་བྱོན། ད་ལྟ་ཡང་བྲག་ལ་སྐུ་རང་བྱོན་ཡོད། དེ་ནས་སྒྲུབ་ཆུ་ཁར་ཡར་ཕྱག་ཕེབས་
ནས། གཉོས་ཆེན་པོའི་ཉེ་གནས་ལ་འཚོ་བ་བགྱིས་གསུང་པ་ཉེ་གནས་ཀྱིས་ཆུ་མི་འདུག་ཟེར་བར།
མགར་དམ་པས་ཆུ་མི་འདུག་ན་འདུག་བྱས་པའི་ཆོག་གསུང་ནས་ཕྱག་མཁར་བྲག་ལ་བཙུགས་ནས་ཆུ་
བརྡོལ། ཉེ་གནས་ན་རེ་འབྱོན་པར་ཞུ་གནང་ཟེར་ནས་མགར་དམ་པས་ཕྱག་མཁར་མར་བཙུགས་ནས་
ཆུ་དེར་རང་དུ་ཐིམ་ནས་སོང་། མགར་དམ་པའི་སྒྲུབ་རྟགས་བརྟན་པའི་སྒྲུབ་ཆུ་ཁ་ཟེར་བ་དེ་ལྟར་ཡིན།
དེ་ནས་གོང་མོ་སྟེང་དུ་ཕེབས། བྱ་གོང་མོ་ལྔས་བསུ་བའི་རྣམ་པ་བྱས་ནས་སོང་། གོང་མོ་སྟེང་
ཟེར་བ་དེ་ལྟར་ཡིན། གོང་མོ་ལ་ཁར་ཕེབས་པ་དང་། གོང་མོ་ལྔ་པོ་དེ་བུ་མོ་ལྔར་སོང་ནས་མིང་པོ་
ཚོ་ཕེབས་ལགས་སམ་ཟེར་ནས། བུ་མོ་ཚོས་མི་རེའི་གླུ་རྟ་མི་གཅིག་པ་རེ་རེ་འཐེན་ནས་ཕ་རི་ཡི་རི་
ལྔ་ལ། རེ་རེ་བཞིན་ཐིམ་པས་བཀྲ་ཤིས་ཚེ་རིང་མཆེད་ལྔ་ཡིན་པ་མཁྱེན། དེ་ནས་མར་བྱོན་གཡག་
ཕུག་དུ་ཕེབས་ཙ་ན། ལུས་པོ་བུ་མེད་ལ་འགོ་བོ་གཡག་དུ་བྱས་པ་གཅིག་བྱུང་ནས། ཁྱེད་རང་ཚོ་
གར་འགྲོ་འདིར་བཞུགས་དང་། གནས་དང་འཚོ་བའི་ཞབས་ཏོག་བྱེད་ཟེར་བས་དེར་ཞག་གསུམ་
བཞུགས། འཚོ་བའི་ཞབས་ཏོག་ཡང་བྱས། དེ་ནས་ཆོས་ཟམ་གདོང་ཕེབས་ནས་ཞིང་སྐྱོང་མི་
49

རྩྭ་རིའི་གནས་བཤད་འབར་བ་རྒྱན་མཚན།
༥༠
དཀར་སེང་གེའི་མགོ་ཅན་ལ། རྟ་དཀར་གཡུ་ཡི་རྡོག་མ་ཅན་གཅིག་ལ་བཅིབས་ནས་ང་ཡི་བླ་མ་
གསུམ་ཕྱག་ཕེབས་བྱུང་ཟེར་ནས། བསུ་བ་དང་དགྱེས་ཚོར་དཔག་ཏུ་མེད་པ་མཛད། ང་ཡིས་ཕོ་
བྲང་དུ་ཕེབས་པ་ཞུ་ཟེར་ནས་ཡུལ་སྟོད་གདན་དྲངས་ནས་ཞིང་སྐྱོང་ཁོ་རང་གི་སྒྲུབ་སྐོར་མང་དུ་ཕུལ། ཆོས་
རྗེ་སྣང་བ་དང་ཁྱད་པར་མི་འདུག་ཟེར། དེ་ཕན་ཆོས་ཟམ་མགོ་ལ་ལམ་ཡོད་པ་ཡིན་འདུག དེ་ནས་
ཡུལ་སྟོད་དུ་ཕྱག་ཕེབས། ལུང་པ་རྡོ་རྗེ་ཕག་མོ་གན་འགྱེལ་ལྟ་བུ་ཞལ་གཟིགས། རྟ་དཀར་ལ་
ཕག་ཞལ་དུ་གཟིགས། ཟླ་བ་ཐང་ཞལ་རས་ཀྱི་དཀྱིལ་འཁོར་ཞལ་གཟིགས། ཡུལ་སྟོད་ཐུགས་
ཁར་ཞལ་གཟིགས། ཕྱག་གཡས་གྲི་གུག་ནམ་མཁར་འཆར་བ་ཇོ་བོ་ལ་གཏད་པ། ཕྱག་གཡོན་
ཐོད་ཁྲག་ཐུགས་ཀར་འཛིན་པ་རྫ་ཁྲོད་ཤར་མའམ་མཚོ་ཆུང་ཡིན། སྦས་པ་གཡུམཚོ་ལྟེ་བར་ཞལ་
གཟིགས། གཟི་ཆེན་གསང་བ་ཕུག་པ་གསང་གནས་སུཞལ་གཟིགས། ཞབས་གཡས་ཡུལ་
སྨད་ལ་བརྐྱང་། གཡོན་ནེ་རིང་ལ་བརྐྱང་པ་ཞལ་གཟིགས། རྩྭ་རིའི་ས་རྡོ་རི་བྲག་རྩི་ཤིང་ནགས་
ཚལ་ཐམས་ཅད་ལྷ་དང་ལྷ་མོའི་རང་བཞིན་དུ་ཞལ་གཟིགས། མེ་འབུད་པའི་ཤིང་མ་རྙེད་བྱ་ཁྭ་ཏའི་
ཚང་གཅིག་འདུག་པ་དེ་ལ་བྱས། ཐུག་པ་བསྐོལ་བའི་སྐྱིད་པུ་བོད་ལུང་ཆོས་ཟམ་གདོང་ནས་བསླང་
པ་ཡིན་འདུག་གོ །
དེ་ནས་གཉོས་མགར་ཆོས་གསུམ་གྱིས་ཆོས་རྗེ་ཇི་ལྟར་ལུང་བསྟན་པ་བཞིན་གཟིམས་ཁང་མཛད། དཔའ་
བོ་རྫོང་ཆེན་ནས་སྐྱེས་བུ་ཡེ་ཤེས་རྡོ་རྗེ་དང་། དམ་པ་གྱེར་སྒོམ་དང་གཏོས་ཆེན་པོ། མགར་དམ་
པདང་། དཔལ་ཆེན་ཆོས་ཡེ་ཤེས་དང་། སྨན་མདོར་རྒྱལ་མཆོག་དང་། དྭགས་པོ་དགོང་ཁར་
བ་རྣམས་ཀྱིས་ཡུལ་སྟོད་ཀྱི་གཟིགས་སྣང་ཐམས་ཅད་གཏན་ལ་ཕབས། རྩྭ་རིའི་སྒྲུབ་གནས་ཆེན་
50

གཉོས་ཀྱི་འབར་བ་རྒྱན་མཚན་ལམ་ཡིག
༥༡
པོ་ལྔ། དུར་ཁྲོད་ཆེན་པོ་བཞི། ཞལ་གཟིགས་ཀྱི་ཕུག་པ་ལྔ། ལུང་བསྟན་གྱི་ཕུག་པ་བཞི།
སྒྲུབ་གནས་ཆེན་པོ་ལྔ་ནི། སྤུ་རི་ཡི་དམ་གྱི་སྒྲུབ་གནས། ལོ་བཞུགས་བྱས་ན་ཡི་དམ་མ་བསྒྲུབ་
ཀྱང་ཞལ་མཇལ་བའི་གནས། ཡུལ་སྟོད་ཏིང་ངེ་འཛིན་གྱི་སྒྲུབ་གནས། ཏིང་ངེ་འཛིན་མ་བསྒོམ་
ཡང་རང་བཞིན་གྱིས་སྐྱེ་བའི་གནས། ཀིའུ་ཚང་ཆོ་སྐྱོང་གི་སྒྲུབ་གནས། མ་བསྒྲུབ་ཀྱང་རང་
བཞིན་གྱིས་འཆར་བའི་གནས། ཟེ་ཆེན་གསང་ཕུག་ཚེ་ཡི་སྒྲུབ་གནས། ཚེ་ཡི་དངོས་གྲུབ་ཐོབ།
ཡུལ་སྨད་མཁའ་འགྲོའི་སྒྲུབ་གནས། མཁའ་འགྲོ་རང་བཞིན་གྱི་འདུ་བའི་གནས་དང་ལྔའོ།
དུར་ཁྲོད་ཆེན་པོ་བཞི་ནི། སྤུར་རྒྱབ་ནི་ཀླུ་ཡི་དུར་ཁྲོད། མེ་ཏོག་སྟེང་མི་ཡི་དུར་ཁྲོད། ཀིའུ་ཚང་
ཆོས་སྐྱོང་གི་དུར་ཁྲོད། རྔམ་པ་སྒྲ་སྒྲོག་མི་མ་ཡིན་གྱི་དུར་ཁྲོད་དང་བཞིའོ། །
ཞལ་གཟིགས་ཀྱི་ཕུག་པ་ལྔ་ནི། ནགས་ཚང་སྤང་ཁང་འཇའ་དང་འོད་ཀྱི་འབར་བ་འདུག སྤང་
ཁང་བཀྲ་ཤིས་འོད་འབར་བྱ་བ་མཚན་གསོལ། སྒོམོ་གདོང་གི་བྲག་དེ་ལ་ཚོགས་བདག་གླང་སྣ་
ཅན་ཞལ་གཟིགས། སྨན་མདོར་སྤང་ཁང་ལ་འབྲས་ཀྱི་ཕུང་པོར་ཞལ་གཟིགས། འཇའ་འུར་སྒང་
ལའབྲས་ཀྱི་ཕུག་མར་ཞལ་གཟིགས། གཏོས་མགར་གཉིས་དང་སྨན་མདོར་རྒྱལ་མཆོག་གིས། སྨན་
མདོར་རྒྱལ་གྱི་ཐང་ཤིང་ལ་བཅུ་གཅིག་པ་ཞལ་གཟིགས། ཉང་པོ་སྤང་ཁང་ལ་ཡུལ་ཉིན་ཤུ་རྩ་བཞིའི་
མཁའ་འགྲོ་ཐམས་ཅད་ཚོགས་ཀྱི་འཁོར་ལོ་བསྐོར་བ་ཞལ་གཟིགས། མགར་ཀྱི་གསུང་ནས་ཤར་
ཕྱོགས་གྱི་དེའུ་གླང་ཆེན་ཉལ་བ་འདྲ་བ་ཡོད། དེ་རུ་ང་ཡི་ཕུག་པ་བྱེད་པ་ཡིན་གསུང་། ཁོ་རང་
འཇིགས་བྱེད་དུ་བསྐྱེད་སྐུ་སྟོད་སྤུརི་ལ་ཡོད་རུང་ཞབས་གཉིས་སྤང་ཁང་ཡོད་པའི་སར་སླེབས་སོ། བྲག་
ལ་ཞབས་རྗེས་བཞག གཉོས་ཀྱིས་ཆོས་གོས་གཡོག་པ་བྱས་ནས། ཕར་བྱོན་དཔལ་ཆེན་ཆོས་

རྩྭ་རིའི་གནས་བཤད་འབར་བ་རྒྱན་མཚན།
ཡེ་ཤེས་མཐུར་ལ་མཆོངས་མ་རྒྱུགས་སུ་བྱུང་། གཉོས་མགར་གཉིས་ཀྱི་མཁའ་འགྲོ་མ་རྣམས་ལ་
ཚོགས་འཁོར་མཛད་དུ་ཕེབས། དཔལ་ཆེན་ཆོས་ཡེ་ཤེས་ལྷག་གཏོར་གཏོང་དུ་ཕེབས། མགར་
གྱིས་བླ་མའི་དེའུ་དེ་ལ་ཐུགས་ཀྱི་ལྷ་ཕྱག་ན་རྡོ་རྗེ་ཞལ་གཟིགས། ཁོའི་རིག་བདག་མཁའ་སྤྱོད་མ་
ཡིན་བྱ། སྤང་ཁང་བཀྲ་ཤིས་འོད་ལྡན་ཞེས་བྱ་བ་མཚན་གསོལ། གཙང་པས་སྤང་ཁང་བྲག་དེ་
ལ་འཛམ་བྷ་ལྷ་ནག་པོ་ཞལ་གཟིགས། དགོང་སྤང་ཁང་གི་བྲག་དེ་ལ་བདེ་མཆོག་ལྷན་སྐྱེས་སུ་ཞལ་
གཟིགས། ཞལ་གཟིགས་ལྔ་པོ་དེ་ཡིན། །
ལུང་བསྟན་གྱི་ཕུག་པ་བཞི་ནི། ཆུ་དར་དཀར་གྱི་ཡོལ་བ་འཕྱར་འདྲ་བའི་གཡོན་ཕྱོགས་ནས་བྲག་
སེང་གེ་གནམ་ལ་མཆོངས་པ་འདྲ་བ་ཡོད། དེ་ཡི་འོག་ཏུ་ཕུག་པ་ཐོབས། ཚོགས་གཏོར་ཤོམས་
དང་མཆོག་ཐུན་མོང་གི་དངོས་གྲུབ་ཐོབས། དེ་ནས་རྡོ་རྒྱང་གི་ས་ནས་བྲག་ནེའུ་ལེ་རྒྱལ་པ་འདྲ་བ་ཡོད།
དེ་ཡི་རྩ་ན་ཤིང་སྡོང་པོ་མི་རྒན་སྐྱིལ་དཀྲུང་བཅས་པ་འདྲ་བ་ཡོད། དེ་ཡི་རྩ་རུ་ཕུག་པ་ཐོབས་དང་།
མཆོག་ཐུན་མོང་གི་དངོས་གྲུབ་ཐོབ། དེ་ནས་རྡོ་རྒྱང་གི་ས་ནས། དེ་ཡི་རྩ་རུ་ཤིང་སྡོང་པོའི་རྩ་རུ་བྱ་
ཁྭ་ཏའི་ཚང་ཡོད། དེ་ཡི་རྩ་ན་ནེལ་མ་གཡུ་ཡི་མཎྜལ་འདྲ་བ་ཡོད། དེ་རུ་ཕུག་པ་ཐོབས་ཚོགས་
གཏོར་ཤོམས་མཆོག་ཐུན་མོང་གི་དངོས་གྲུབ་ཐོབ། ཆུ་དར་དཀར་འཕྱར་བ་འདྲ་བའི་དབུས་ན། རི་
སྦྲུལ་ནག་ཐུར་ལ་རྒྱུགས་པ་འདྲ་བ་ཡོད། དེ་ཡི་ནང་ཕུག་པ་ཐོབས་དང་མཆོག་ཐུན་མོང་གི་དངོས་
གྲུབ་ཐོབ་པའི་དགོས་པ་ཡོད། གཉོས་ཆེན་པོ་དང་། གཙང་པ་རྒྱ་རས་གཉིས་ཀྱིས་རྫ་ཁྲོད་ཤར་
མའི་རི་དེ་ལ་ཕག་མོའི་སྐུར་ཞལ་གཟིགས། རྩེ་ཡི་ཕག་ཞལ་གཟིགས། བྲག་གསང་མཚན་
གསོལ། སྐྱེས་བུ་དང་། མགར་དམ་པ། གྱེར་སྒོམ་མིག་པོ་ཆེ་གསུམ་གྱིས་རྫ་ཁྲོད་ནུབ་མའི་

གཉོས་ཀྱི་འབར་བ་རྒྱན་མཚན་ལམ་ཡིག
༥༣
རི་དེ་ཕག་མོར་ཞལ་གཟིགས། བྲག་སྒོམ་ཁ་ཕག་ཞལ་དུ་གཟིགས། བྲག་འོག་གི་ཆུ་དེ་གསང་
མཚན་དུ། བྲག་འོག་གི་ཕུག་གི་ནང་ལ། དཀྱིལ་འཁོར་ཞལ་ཡས་ཁང་ལྷུན་གྱིས་གྲུབ་པའི་ཚུལ་
ཡོད་པ་ཞལ་གཟིགས། དེ་ཡི་བྲག་དཀྱིལ་ན་གསང་བ་འདུས་པའི་ཕོ་བྲང་དུ་ཞལ་གཟིགས། དེ་ཡི་
རྩེན་ཤེལ་གྱི་མཆོད་རྟེན་ཁྲུ་གང་པ་གཅིག་གི་གསང་གནས་གཡས་པ་ལ་མགོན་པོ་ཏྲག་ཤད། ཞབས་
གཡས་པའི་པུས་མོ་གཡས་གཡོན་ལ་ཨོཾ་ཨཱ་ཧཱུྃརང་བྱོན་དང་བཅས་པ་ཞལ་གཟིགས། དེ་ཡི་གཡས་
ན་ལྷ་མོ་དུང་སྐྱོང་མ། དེ་ཡི་གཡོན་ན་ལྷ་མོ་ནོར་རྒྱུན་མ་ཆོས་འབྱུང་བྲག་ལ་ཞལ་གཟིགས། དེ་ཡི་
གཡས་ན་ཕག་མོ་དབུ་བཅད་མའི་དབུ་ཡི་སྦུག་ན་དེ་ཡི་ཁྲོས་མ་ནག་མོ་ཞལ་གཟིགས་ནས་སྐུ་ཚོན་གང་
པ་གཅིག་ཡོད། དེ་ཡི་གཡས་ན་རྣམ་སྲས་རྟགས་བརྒྱད་ཀྱིས་བསྐོར་བ་དང་བཅས་པ་ཞལ་གཟིགས།
ཆོས་འབྱུང་གི་གཡོན་ན་ཚོགས་བདག་གླང་སྣ་ཅན། དེ་ཡི་གཡས་ལ་སྒྲོལ་དཀར་གཡོན་དུ་སྒྲོལ་
སྔོན། དེ་ཡི་གཡོན་ན་འཛམ་བྷ་ལྷ་གསེར་པོ་བྲག་ནེའུ་ལེ་ཁུང་དང་བཅས་པ་ཞལ་གཟིགས། དེ་ཡི་
གཡོན་ན་ཁྲོ་རྒྱལ་སྨེ་བ་རྩེགས་པའི་སྐུ་རང་བྱོན་ཞལ་གཟིགས། སྤང་མོ་ཆེ་ཡི་བྲག་སྔོན་པོའི་ལོགས་
ལ་མགར་དམ་པས་འཇིགས་བྱེད་དུ་ཞལ་གཟིགས། དེ་ཡི་གོང་གི་བྲག་དཀར་པོ་དེ་སྐྱེས་བུ་ཡེ་ཤེས་
རྡོ་རྗེས་བཅུ་གཅིག་ཞལ་གཟིགས། རྫ་ཁྲོད་ཤར་མའི་མགུལ་དེ་ལ་གཙང་པ་རྒྱ་རས་ཀྱིས་བཅུ་གཅིག་
ཞལ་གཟིགས། གཏོས་ཆེན་པོ་རི་ཐེབས་དང་པོར་གསང་བ་འདུས་པ་ལྷ་བཅུ་དགུའི་དཀྱིལ་འཁོར་ཞལ་
གཟིགས། གཉིས་པར་ལྷ་དྲུག་ཅུའི་དཀྱིལ་འཁོར་ཞལ་གཟིགས། བྱ་རོག་གདོང་གི་སྐུ་རང་བྱོན་
ཡང་ཡོད། གཏོས་ཆེན་པོ་བོད་ཀླུང་གི་སྦྱོད་ཁང་རུས་ཅན་ཕེབས་པའི་དུས་སུ། ཀླུ་རྒྱལ་དབང་པོ་
ལྷག་ལྷག་ཁྱིའུ་ལོ་བརྒྱད་ཤ་ཡི་རལ་པ་ཅན་ཞིག་བྱུང་ནས་གཉོས་ལ་བསྙེན་གནས་ཀྱི་སྡོམ་པ་ཞུས།

རྩྭ་རིའི་གནས་བཤད་འབར་བ་རྒྱན་མཚན།
གཉོས་ཀྱིས་ཁྱོད་ཀྱི་མིང་ལ་ཅི་ཟེར། སྡོད་པའི་གནས་གང་ཡིན་དྲིས་པས། ང་ཡི་མིང་ལ་ཀླུ་མལ་
གྲོ་གཟི་ཅན་ཟེར་བ་ཡིན། དགུན་ཡུལ་སྟོད་ཆུ་མིག་ནག་མོར་སྡོད། དབྱར་འདི་རུ་སྡོད་པ་ཡིན།
འདི་ལ་དབང་པོ་ལྷང་ལྷང་ཟེར་བ་ཡིན། ཆུ་མིག་ནག་མོའི་འགོ་ལ་བླ་མའི་གཟིམ་ཁང་གཅིག་འབུལ་
ཟེར། གཉོས་ཀྱིས་ཞལ་ནས་ཁྱོད་ཀྱིས་ཀླུ་འདི་ཞེ་ནག་པ་གདུག་པ་ཆེ་བ། ང་ཡི་ཕྱི་རབས་ཀྱི་བུ་
སློབ་རྣམས་ལ་རྗེས་འཇུག་དང་སྤྱོད་པ་ཅི་ཡང་བག་མེད་མང་པོ་ཡོང་བས། ཁྱོད་ཚོ་མི་མཐུན་
གསུང་། ངས་ཕ་ཏ་འདི་རུ་ཟུར་པས་ཆོག་ཟེར། དང་པོར་ཆུ་མིག་བྲང་མཛོད་ཀྱི་འོག་ན་ཡོད་པ་
ཡིན། གཉོས་ལ་མི་མ་ཡིན་གྱི་ཡོན་བདག་དགེ་བསྙེན་བཞི་ཡོད་པ་ལ། ཐང་ལྷ་དང་། ཀུན་
དགའ་གཞོན་ནུ། མལ་གྲོ་གཟི་ཅན། བཙན་གྲས་སྐྱེས་རྣམས་ཡིན། ལྷ་པ་ལོངས་སྤྱོད་ཆེ་བའི་
རྒྱུ་མཚན་ཡིན། གཉོས་མགར་ཆོས་གསུམ་གྱིས་སྡོང་པོ་དཀྱིལ་དཀྲུང་འདི་འཁོར་ལོ་སྡོམ་པའི་མགྲིན་
པའི་ལོངས་སྤྱོད་དུ། གཉོས་ཀྱིས་ཆོས་མཛེས་ཐང་ཤིང་བདུན་པོ་དེ་སྒྲོལ་མ་མཆེད་བདུན་ཞལ་
གཟིགས། ལྡན་མ་སྤང་ཁང་དང་ཉང་པོ་གཉིས་ཀྱིས་ནམ་མཁའ་ལ་ཁ་སར་པ་ཎེ་རེ་ཞལ་གཟིགས་
པ་ཡིན་འདུག སྤང་པོ་མཚོ་ལ་དེ་གཉན་པ་ཡིན། བྱང་ཐང་རས་པ་དེ་སྤུ་རི་བྱང་རས་ཕུག་ན་
བཞུགས་དུས། བུ་མོ་གཞོན་པ་གཅིག་བྱུང་ནས་བྱང་ཐང་རས་པ་ཁྱོད་ལ་འདུལ་བྱ་སྐྱོང་བའི་གནས་
ཤིག་ཨེ་དགོས་ཟེར་བས། དགོས་གསུངས་པས་ང་ཡི་ཕྱི་ལ་ཤོག་གསུངས་ནས་སྤུ་རི་ཡི་རྩེ་ནས། །
ལུང་བསྟན་ནས་ཤིང་སྡོང་པོའི་རྩེན་ནལ་མ་གཡུ་ཡི་མཎྜལ་འདྲ་བ་དེ་ཡི་དཀྱིལ་ན་ཆུ་མིག་གསེར་གྱི་ཚོམ་
བུ་བཀོད་པ་འདྲ་བ་གཅིག་ཡོད། དེ་རུ་ཕུག་པ་ཐོབ་དང་གདུལ་བྱ་འོང་བ་ཡིན། སྤང་ཆུང་ལུང་བསྟན་
པ་ཡིན། གཞན་ཡང་སྤང་མོ་ཆེ་བ་རེ་རེ་ལ་ཐུགས་རྗེ་ཆེན་པོ་བཅུ་གཅིག་ཞལ་རེ་རེ་གཟིགས་པ་ཡིན་
54

གཉོས་ཀྱི་འབར་བ་རྒྱན་མཚན་ལམ་ཡིག
 = ༥༥ 
འདུག སྐྱེས་བུ་གཉོས་མགར་ཆོས་གསུམ་འདིར་མར་ཕེབས་དུས་སུ། ཕ་བོང་རྟ་དག་འདི་ཞིང་
སྐྱོང་གི་ཆིབས་པ་བྲ་བོ་གསེར་གྱི་སྒ་སྲབ་ཅན་དུ་གཟིགས། གཉོས་ཀྱིས་ཆིབས་པ་དེ་ལ་བཅིབས་
པས་སྐད་ཅིག་གིས་ཡུལ་ཉི་ཤུ་རྩ་བཞི་གནས་སོ་གཉིས་ལ་བྱོན་ནོ། །དེ་རྣམས་ཀྱིས་མཁའ་འགྲོམ་
ཐམས་ཅད་དམ་ལ་བཏགས། གུར་གྱི་བྲག་ལོགས་ལ་ལྷ་མོ་དུང་སྐྱོང་མ་དང་ཁྲག་ཤད་གཉིས་སྒོ་
བསྲུང་དུ་ཞལ་གཟིགས། དེ་ཡི་སྟེང་གི་དེའུ་དེ་ཞིང་སྐྱོང་གི་རྟ་ཕུར་ཡིན། སྤུ་རིའི་ལྡེབས་ཀྱི་རི་འབུར་
དེ་ཞིང་སྐྱོང་གི་རྟ་ཕུར་ཡིན། རིབ་ལ་གོང་འོག་གིས་དབུས་རི་དེ་གསུང་གི་རྟེན་ཡིན། ཅིག་ཅར་
དཔལ་རི་ལྷུན་པོ་དེ་ཐུགས་ཀྱི་རྟེན་ཡིན། ནགས་ཚང་སྤང་གི་སྤང་ཐང་དེ་ཞིང་སྐྱོང་གི་རྟ་ཐང་ཡིན།
ཕ་བོང་གི་རྟ་སྒའི་མ་ཏའི་བྲག་ལམ་དེ་ལ། གཉོས་མགར་གྱིས་སྦས་པ་གཡུ་མཚོ་ཕེབས་པའི་དུས་
སུ། རུས་སྦལ་ཆེན་པོ་ཞིག་གིས་ལམ་བཀག་ནས་འདུག བཞུགས་ཁྲི་འདིའི་སྟེང་ནས་ཞི་བའི་
ངོས་ནས་ཆོས་བཤད་གཏོར་མ་གཏོང་བཞིན་བཞུགས་ཙ་ན། གཙང་པ་རྒྱ་རས་དཔོན་སློབ་བདུན་
བྱོན་ནས། གཙང་པ་རྒྱ་རས་ཀྱིས་སྦལ་པའི་སྟེང་འཕྱོང་ཞིང་ཕཊ་ཕཊ་གསུངས་ནས་གྲོགས་མཛད་
པས། གཉོས་ཀྱིས་གཙང་པ་ལ་དེ་ཙུག་མ་མཛད་ཀླུ་ཞེ་ནག་པའི་ཁྱེད་ཀྱི་སྐུ་ཚེ་ལ་ཡང་གནོད། ཕྱི་
རབས་ཀྱི་བུ་སློབ་རྣམས་ལ་མི་དགའ་གསུངས་པས། གཙང་པ་ན་རེ། ཁོ་བོ་གཙང་པ་རྒྱ་རས་
ང་། ། ཚེ་རིང་ཡང་བཞི་བཅུ་ཞེ་ལྔ་ཡིན། །ཐུང་ཡང་བཞི་བཅུ་ཞེ་ལྔ་ཡིན། ཁོ་བོའི་སྤྱི་བོའི་འོག་
ཏུ་ཆུ་བརྡོལ་དུས་ཁོ་བོའི་བུ་སློབ་རྣམས་ལ་ཡང་འབུལ་དགོས། ཁོ་བོ་འདི་རུ་དུ་བ་མ་ཆད་ཙམ་ལས་
མི་ཡོང་གསུངས་ནས། ཞབས་བྲོ་མཛད་པས་སྦལ་པ་རྡོ་ལ་ཐིམ་པའི་ཞབས་རྗེས་ཡོད། སྦལ་
པ་གཡུ་མཚོ་ཟེར་བ་དེ་ལྟར་ཡིན། རྫ་ཁྲོད་ཤར་མ་ན་ནས་དུམ་གཅིག་སྲོལ། དེ་རྩ་ན་ཤིང་སྡོང་པོ་

རྩྭ་རིའི་གནས་བཤད་འབར་བ་རྒྱན་མཚན།
= ༥༦
མཁར་འདྲ་བ་ཡོད། རྩྭ་རི་བ་བྱིངས་ཀྱི་བླ་ཤིང་ཡིན། ཁྱད་པར་དུ་གཙང་པའི་བླ་ཤིང་ནི་རྟ་རི་གཉིས་
རྒྱབ་བསྲུང་པའི་ལས་མཚན་རྣམ་ཀྱི་ཤིང་རྩ་ནས་བཅད། མཚོ་ཡང་སྒང་པོ་ཧྲལ། གཙང་པའི་
ལས་མཚན་རྣམས་སྒོར་འདོན། རྩྭ་རི་སྤྱི་ཡང་གདུལ་བྱ་ཆུང་དུ་འགྲོ མགར་དམ་པའི་རི་ཐེབས་
དང་པོ་ལ་འདི་བར་བྱོན་དུས། བུ་མོ་བདུན་གྱིས་ར་ལ་ས་སྐལ་ནས་མཚོདེ་སུབ་འདུག་པ་དང་། ཁོང་
བྱོན་པ་དང་། མི་བྱུང་ཟེར་ནས་མཚོ་ལ་ཐིམས་སོང་། ཡང་རི་ཐེབས་གཉིས་པ་ལ་མཚོ་དེའི་སྟེང་
དུ་བུ་མོ་གསུམ་གྱིས་གསེར་གྱི་མཎྜལ་ལ། གཡུ་ཡི་ཚོམ་བུ་བཀོད་ནས་མཎྜལ་བཀོད་པར་འབུལ་
གྱིན་འདུག་པ་ཁོང་བྱོན་ནས་མི་བྱུང་ཟེར་ནས་མཚོ་ལ་ཐིམས་སོང་། ཕོ་བྲང་གཡུ་མཚོ་ད་ལྟ་སྦས་
པའི་ཚུལ་དུ་ཡོད། ས་ཅད་སྦས་པ་གཡུ་མཚོ་ཟེར། མ་འོངས་པའི་དུས་སུ་དགེ་འདུན་སྙིང་རུས་
ཆུང་དུ་སོང་ནས། གཡུམཚོ་མི་འཁོར་བ་རྣམས་ཀྱིས་དེའི་དུས་སུ་གསང་སྔགས་ཀྱི་ལྷ་ཚོགས་ཐམས་
ཅད་མ་བུ་བརྩེ་བ་བཞིན་གཡུ་མཚོའི་ལྷ་ཚོགས་ཐམས་ཅད་འདིར་བྱོན། མཁའ་སྤྱོད་རིག་གསུམ་གྱི་
ལྷ་ཚོགས་ཐམས་ཅད་སྤུ་རི་ལ་བྱོན། དེ་ཡི་དུས་རྒྱལ་ཁམས་མི་ཐམས་ཅད་ཀྱང་འདིར་འོང་། ཕོ་
བྲང་རྩྭ་རི་གཡུམཚོའཁོར་བ་ཡིན་ཟེར་གདུལ་བྱ་ཆེན་པོ་ཡང་ཡོང་བ་ཡིན། ཡུལ་སྟོད་སྤང་ཁ་ཡ་
བཞི་ཡི་ཤུ་ལ་དུ་གཙུག་ལག་ཁང་ཞིག་བྱུང་། སྡོང་པོ་སྐྱིལ་ཀྲུང་དུ་ཚོང་འདུས་ཆེན་པོ་ཡོང་། བྱ་འུར་
སྒང་དུ་ཆང་མ་ཡོང་། བོད་ཀླུང་མི་རྒན་དེ་བོ་ལ་ལྷ་ཁང་ཀ་བ་བརྒྱ་པ་གཅིག་གི་གཏེར་ཡོད། གཏེར་
དེ་སྟོན་ནས་ཀ་བ་བརྒྱད་པ་གཅིག་བཞེངས། བོད་ཀླུང་ལུང་པར་ཞིང་འདེབས་པའི་དུས་ཡོང་། འབྲོག་
པས་འཛིན་པའི་དུས་ཡོང་། སྔོན་དུས་སུ་ཡུལ་སྟོད་སྨད་ལ་རྡོའི་གནོད་འཚེ་བྱུང་དུས་ཆོས་རྗེའི་དྲུང་
དུ་རྟེན་འབྲེལ་ཞུས་པའི་ཕྱག་མདུད་རྟེན་འབྲེལ་མ་ཞུས་ནས་མར་བསྐུར་ནས། གཡུ་མཚོ་སྦས་པའི་

གཉོས་ཀྱི་འབར་བ་རྒྱན་མཚན་ལམ་ཡིག
གདོང་པོར་ཚལ་གྱི་གཡུང་དྲུང་རིས་མོ་གཅིག་བྲིས། བསྲུང་མདུད་འདི་ཐོགས་ལ་གཏོར་མ་སྦྱིན། སྒོ་
སྲུང་བགྱིས་དང་གནོད་པ་མི་ཡོང་གསུངས། གྲོགས་པོའི་ཆུ་དེ་ཡན་ལག་བརྒྱད་ལྡན་གྱི་ཆུ་ཡིན་ཆོས་
རྗེ་གཙང་པ་རྒྱ་རས་འདིར་ཕེབས་དུས་སུ། མི་ནག་པོ་གྲི་གུག་འཁྱེར་བ་གཅིག་གིས་ལམ་བཀག་ནས་
འདུག ཆོས་རྗེ་གཙང་པས་ཨ་རྩི་བྱ་བ་གཅིག་ཤོར། གཏོར་མ་བཏང་བཀའ་བསྒོ་བྱས་པས་མི་
ནག་པོ་གྲི་གུག་ཐོགས་པ་དེ་ཕ་རིའི་རི་དེ་ལ་ཐིམས་སོང་། མགོན་པོ་གྲི་གུག་ཅན་དུ་ཞལ་གཟིགས།
འཕྲང་དེ་ལ་ཨ་རྩི་ཕྲང་བྱ་བ་ཡིན། ཡང་གཏོས་མགར་ཆོས་གསུམ་འདིར་བྱོན་དུས། བྲག་དེ་ལ་
མཁའ་འགྲོ་མ་སེང་གེ་གདོང་པ་ཅན་ཆེད་གསུམ་ཞལ་གཟིགས། ཆུ་འབབ་དེ་ལ་སྒྲོལ་མ་མཆེད་
བདུན་གྱིས་ཞལ་གཟིགས། ཕ་རི་ཡི་བྲག་ལ་མཆོད་པའི་ལྷ་མོ་བཅུ་དྲུག་གིས་ཞལ་གཟིགས། དགེ་
སློང་མ་པད་མོ་དང་མཇལ། ཁོང་གིས་དབུ་བཅད་ནས་ཁོང་གསུམ་ལ་ཕུལ། ཁོང་རང་བྲག་འདི་
ལ་ཐིམ། བྲག་དེ་ལ་ཕག་མོ་དབུ་བཅད་མར་ཞལ་གཟིགས། དབུ་བཅད་མའི་གཡས་ན་མཁའ་
འགྲོ་མ་ཙནྡ་ལི་གཡོན་ན་མཁའ་འགྲོམ་ར་རྩ་ལི་སྐུ་མདོག་དུ་བའི་མདོག་ཅན་ཞལ་གཟིགས། གཉོས་
མགར་ཆོས་གསུམ་འདིར་ཕེབས་དུས། ན་བུན་དང་སྐྱི་བུན་དུ་ཐིབས། ཉི་མའི་གུང་དུ་མུན་རུབ་
བྱུང་བའི་གཏོར་མ་བཏང་། བཀའ་སྒོ་བྱས་པས་ཕྱི་ལྟར་དུ་ན་བུན་སངས་ནང་ལྟར་དུ་མ་རིག་མུན་པ་
སངས། བར་དུ་འོད་གསལ་མ་བུ་འཕྲད། ས་ཆ་འདི་ལ་བཟང་ཟེར། གུར་གྱི་བྲག་དེ་ལ་ཏྲག་
ཤད་ཀྱི་ཞལ་གཟིགས། གཉོས་མགར་ཆོས་གསུམ་གྱིས་གཏེར་སྒོ་དང་མཁའ་འགྲོམ་རྣམས་དགོངས་
སུ་ཐུགས་དམ་མཛད་ནས་ཕེབས། གཙང་པ་རྒྱ་རས་ཀྱིས་དཔོན་སློབ་རྣམས་གཡུ་མཚོ་བསྐོར་ནས་
ཕེབས་དུས། འདི་བུ་མོ་གཉིས་དར་ཐག་དྲུད་པའི་བུ་མོ་ན་རེ། ཁྱེད་རང་རྣམས་ལ་འབུལ་བསམ་

རྩྭ་རིའི་གནས་བཤད་འབར་བ་རྒྱན་མཚན།
= ༥༨ =
བྱུང་ཡང་ཁྱེད་རང་རྣམས་སྔས་བྱུང་ཟེར་ནས་སྨྱུག་ཕུང་དེ་ལ་ཐིམ་སོང་། བསྟན་པ་སྔ་དར་གྱི་དུས་
སུ་ཨོ་རྒྱན་གུ་རུ་པདྨ་འབྱུང་གནས་དང་མ་མཁའ་འགྲོ་ཡེ་ཤེས་མཚོ་རྒྱལ་གཉིས་གཟི་ཆེན་གསང་བའི་ཕུག་
ཏུ་བཞུགས། ཕུག་པ་འདིར་ཡུམ་ཨུ་མ་དེ་བཱའི་ཞལ་གཟིགས། རིག་འཛིན་ཚེ་ཡི་སྒྲུབ་པ་མཛད་
པར་སྲིན་གདུག་པ་ཅན་ཐམས་ཅད་དམ་ལ་བཏགས། མཐར་ནུབ་ཕྱོགས་ཨོ་རྒྱན་ལ་གཤེགས། སྤུ་
རི་བདེ་མཆོག་གི་ཕོ་བྲང་ཡིན། རི་ཡ་གི་བདེ་མཆོག་གིས་དབང་ཕྱུག་ཆེན་པོར་ཞལ་གཟིགས། ཆོ་
འཕྲུལ་ཆེན་པོའི་ཟླ་བའི་ཚེས་བཅོ་ལྔ་ལ་དབང་ཕྱུག་ཆེན་པོའི་གྲིབ་མ་འདིར་ཟུག བདེ་མཆོག་ཡབ་
ཡུམ་སྦྱོར་བ་མཛད། ལས་དང་སྐལ་བ་ལྡན་པས་ཚེ་གཅིག་ལ་སངས་རྒྱས། སྐལ་མེད་རྣམས་
ལ་ཚེ་ཡི་བར་ཆད་དུ་འགྱུར། མི་འགྱུར་བའི་རྟགས་བརྒྱད་ནི། རང་བྱོན་ལྔ་ཡི་མཆོད་རྟེན་མགོ་
གསུམ་ལ་རིག་གསུམ་མགོན་པོ་ཞལ་གཟིགས། མཆོད་རྟེན་གྱི་སྟོད་ལ་ཆོས་གཏེར་སྐེ་ལ་གསེར་
དངུལ་ཟངས་ལྕགས་སོགས་རིན་པོ་ཆེ་སྣ་ཚོགས་ཀྱི་གཏེར། གཤམ་ན་གྲི་རྨོག་ཁྲབ་གསུམ་སོགས་
ནོར་རྫས་ཀྱི་གཏེར། གཏེར་བདག་རྒྱལ་པོ་གཅིག་ཡོད། མའོངས་པའི་དུས་སུ་དཔུང་པ་གཡོན་
པར་ཤ་ཚན་ཡོད་པའི་དགེ་འདུན་གཅིག་ཡོང་། དེས་གཏེར་ནས་འདོན་པ་ཡིན། དགེ་འདུན་རྣམས་
ནོར་ལ་མི་འཆམ་ཞིང་འཐབ་རྩོད་ཡོང་། རྩྭ་རི་ལུང་པ་རོ་ཡིས་ཁེངས་པའི་དུས་ཡིན། ཕྱིས་འགྱོད་
པ་སྐྱེས་ནས་མཆོད་རྟེན་ལ་བསྐོར་བ་བྱས་ནས། བཤགས་པ་བྱས་ཕྱག་འཚལ་སྡིག་པ་དགུ་ནས་
གྲུབ་པ་ཐོབ་པ་བྱ་ལོང་རྒྱུ་རྒྱུ་ཡོང་། གཉོས་མགར་ཆོས་གསུམ་འདིར་ཕེབས་དུས་ལམ་གོང་གི་ཤུག་
པ་དེ་ཁྲོ་རྒྱལ་སྨེ་རྩེགས་གཟི་ཆེན་གྱི་སྒོ་སྲུང་དུ་ཞལ་གཟིགས། ལམ་འོག་གི་ཤུག་པ་གསུམ་པོ་དེ་
ཐུགས་རྗེ་ཆེན་པོ་སྤྱན་རས་གཟིགས་གཙོ་འཁོར་གསུམ་དུ་ཞལ་གཟིགས། སྤང་མའི་རྩ་བའི་ཤུག་པ་

གཉོས་ཀྱི་འབར་བ་རྒྱན་མཚན་ལམ་ཡིག
= ༥༩
དེ་ལ་དཔལ་རྟ་མགྲིན་དུ་ཞལ་གཟིགས། མཆོད་རྟེན་དེའི་རྩེ་ཡི་བྲག་གི་སྦུག་ན་ཞི་རྒྱས་དབང་དྲག་གི་
དཀྱིལ་འཁོར་ཞལ་གཟིགས། སྤང་གཡོན་གྱི་ལོགས་དེ་ལ་གཉོས་ཀྱི་གསེར་གྱི་མཆོད་རྟེན་བརྒྱ་རྩ་
བརྒྱད་ཞལ་གཟིགས། སྐྱེས་བུ་ཡེ་ཤེས་རྡོ་རྗེས་འཛམ་སེར་དུ་ཞལ་གཟིགས། དེ་ཡི་རྩ་ན་ཨོ་རྒྱན་
གྱི་ཞབས་རྗེས་ཡོད། གཉོས་འདིར་དགུན་བཞུགས་མཛད་པའི་དུས་སུ་ནུབ་གཅིག་སྡིག་སྒྲ་ཆེན་པོ་
ཞིག་བྱུང་བས། ནངས་པར་ཐོག་ན་མཛོ་རོ་ཆེན་པོ་གཅིག་འདུག་པ་འདི་བར་ཆད་ཡིན་ནམ་དངོས་
གྲུབ་ཡིན་མི་ཤེས། ང་ལ་དངོས་གྲུབ་དང་བར་ཆད་གང་ཡང་དགོས་པ་མི་འདུག་དགོངས་ནས་ཞག་
བདུན་གྱི་བར་ལོངས་མ་སྤྱད་པར། - རྟ་ལྔའི་དྲ་མིག་ལ་བརྒྱུས་ནས་སྤོས་ཀྱི་དྲི་དང་རོལ་མོའི་སྒྲ་
བཅས་གདན་དྲངས་། འདི་ཁྱོད་ལ་འདོད་པ་མི་འདུག་སྟེ་རྒྱ་གར་ན་མ་རྙེད་པའི་རྫས་ཡིན་གསུངས།
ཡུལ་སྨད་ཕྱོགས་ལ་གདན་དྲངས་པས། གཉོས་ལ་རྐང་མགྱོགས་ཀྱི་དངོས་གྲུབ་ཡོད་པས་དེར་
གསོལ་བ་དྲག་ཏུ་བཏབ་པས་ཞབས་གཡས་པ་སྐྱུར་བའི་བྲག་ལ་ཐིམ་པ་ཡིན། ཆོས་རྗེ་འབྲི་གུང་
ྋསྐྱོབ་པ་འཇིག་རྟེན་མགོན་པོ་ཞལ་ནས་ཁྱོད་ཀྱི་གོམ་ཆོད་པ་ཡིན་གསུངས། རྩྭ་རིར་སོང་ནས་བྲམ་
ཟེ་སྐྱེ་བདུན་གྱི་ཤ་མ་ཟོས་པ་འདི་ཡིན། སྐྱེས་བུ་ཡེ་རྡོར་གྱིས་རྩྭ་རི་འདི་བསྐོར་བའི་གནས་ཡིན། སྡོད་
པའི་གནས་མིན་གསུངས། དམ་པ་གྱེར་སྒོམ་གྱི་སྡོད་པའི་གནས་ཡིན། བསྐོར་བའི་གནས་མིན་
གསུངས། གཉོས་ཀྱིས་རྩྭ་རི་འདི་བསྐོར་བའི་གནས་ཀྱང་ཡིན་ལ། སྡོད་པའི་གནས་ཀྱང་ཡིན།
ཤེས་རབ་ཀྱིས་ཐབས་བོགས་འདོན་པའི་གནས་ཡིན་ལ། ཐབས་ཀྱི་ཤེས་རབ་བོགས་འདོན་པའི་
གནས་ཀྱང་ཡིན། གནས་ཀྱིས་གང་ཟག་བྱིན་གྱིས་རློབས་པའི་གནས་ཡིན་གསུངས། གཉོས་
ཀྱིས་རྩྭ་རི་འདི་རབ་བྱུང་བཙུན་པ་གཅིག་གིས་འཛིན་དགོས་དགོངས། དམ་པ་གྱེར་སྒོམ་གྱིས་རྩྭ་རི་

རྩྭ་རིའི་གནས་བཤད་འབར་བ་རྒྱན་མཚན།
༦༠
འདི་གསང་སྔགས་གྱི་ཕོ་བྲང་ཡིན་པས། སྔགས་པ་ཐར་ལམ་པ་གཅིག་གིས་འཛིན་དགོས་དགོངས་
ཏེ། གྱེར་སྒོམ་གྱིས་རྟེན་འབྲེལ་སྒྲིག་ནས་ཁོ་རང་གིས་ཇོ་མོ་ལ། གཉོས་གདན་དྲོངས་ཤོག་གསུངས།
ཁོང་གིས་ཟས་བྱིན་བྱུང་ནམ་ཟ་བྱས་པ་བསྐུར་བྱུང་ན་མ་འཁྱེར་བ་བགདན་དྲོངས་ཤོག་གསུངས་པ་ལ། གཉིས་
ཀྱིས་མངོན་པར་མཁྱེན་ཏེ། མོ་ལ་ཡར་ཤོག་གསུངས་ནས་མར་ཟན་སྦྱིན། ཞབས་ལྷམ་གཅིག་
བསྐུར་ནས་བླ་མ་རྫ་ལམ་ལ་བྱོན་པས་ཞབས་ཚ་ནས་ཞབས་ལྷམ་དེ་བཞེས་པར་ཞུ་གསུངས་ནས་
བསྐུར། སྦ་འཁར་འདི་བསྐུར་ནས་བླ་མའི་སྐུ་རྟེན་གྱིས་གསུངས་ནས་བསྐུར། ཇོ་མོ་ཡར་ཕྱིན་
རྩ་ན་དམ་པ་གྱེར་སྒོམ་གྱིས་རྟེན་འབྲེལ་མ་འགྲིགས་པ་མཁྱེན་ནས། དེ་སང་ཅི་ཡང་མ་ལུས་པ་གྱིས་
གསུངས་ནས་རྟ་དཀར་ལ་ལ་བྱོན། ཅི་ཡང་མ་ལུས་སམ་གསུངས་པས། མེ་ལྕགས་དེ་ལུས་
འདུག་ཞུས་པས། དུ་བ་མ་ཆད་རྩམ་ཞིག་ཡོང་བ་འདུག་གསུངས། སྐྱ་མི་དཀར་པོ་གཅིག་གིས་
བསུས་ནས་བྱོན། བཙུན་མ་གཅིག་དང་འཕྲད་ནས་ཁྱོད་རང་ང་ཡི་ཕུག་པར་སོང་གསུངས། མགར་
དམ་པ་གཟི་ཆེན་ལ་བཞུགས་དུས་མདུན་གྱི་ནམ་མཁར་བདེ་མཆོག་ཡབ་ཡུམ་འཁྲིལ་སྦྱོར་མཛད་པ་ཞལ་
གཟིགས། ཕྱི་ནང་གསང་གསུམ་གྱི་དབང་བསྐུར། ཡབ་ཡུམ་སྐལ་བ་བཟང་མོ་ཡང་ཞལ་གཟིགས།
གསང་སྔགས་གྱི་ལྷ་ཚོགས་ཐམས་ཅད་བར་སྣང་ལ་འཇའ་མཚོན་བཞིན་དུ་ཞལ་གཟིགས། ནུབ་
ཕྱོགས་ཨོ་རྒྱན་ལ་མིས་མི་བལྟ་བཞིན་ཞལ་གཟིགས། རོ་བདུན་ཕུག་གི་བད་པ་ཡང་བྱས་སོ། །ཕ་
རིའི་བྲག་ལོགས་ལ་རྒྱལ་ཆེན་རིགས་བཞི་དང་ལྷ་མོ་མཆེད་ལྔ་ཞལ་གཟིགས། དེ་ཡི་རྩེ་ལ་ཨོ་རྒྱན་
གུ་རུ་མཚན་བརྒྱད་ཀྱིས་བསྐོར་བ་ཞལ་གཟིགས། དེ་ཡི་རྩེ་ལ་མཁའ་འགྲོ་ཡེ་ཤེས་མཚོརྒྱལ་ལ་མཁའ་
འགྲོ་བྱེ་བས་བསྐོར་བ་ཞལ་གཟིགས། ཕུ་ཕྱོགས་ཀྱི་བྲག་དེ་ལ་མི་གཡོ་བ་དཀར་པོ་དང་ཐུགས་རྗེ་
60

གཉོས་ཀྱི་འབར་བ་རྒྱན་མཚན་ལམ་ཡིག
ཆེན་པོ་ཕྱག་བཞི་པ་ཞལ་གཟིགས། རྒྱལ་པོའི་ལམ་ཡིག་ནས་གསལ་བ་བཞིན་ཕ་བོང་ཁ་ཐབ་ཀྱི་ཕྲེང་
རིང་བྱ་བ་དེ། གཟི་ཅན་དང་ནེ་རིང་གི་བར་ལ་བྱ་བ་ཡིན། སྐྱེས་བུ་དང་གྱེར་སྒོམ་གཉིས་གོང་ཁ་
དེ་རུ་མཇལ་ནས། སྐྱེས་བུའི་ཐུགས་དགོངས་ལ་ང་རབ་བྱུང་བཙུན་པ་ཡང་ཡིན། རྩྭ་རིའི་གནས་
སྒོ་ཕྱེ་བའི་ཁོ་ང་ལ་ཁམས་འདྲི་བྱེད་དུ་འོང་བསམ་དམ་པ་གྱེར་སྒོམ་གྱི་ཐུགས་དགོངས་ལ། རྩྭ་རིར་
ཕྱིན་པ་ནིང་སྔ། རྟོགས་པ་ནི་མཉམ་ཁོང་ང་ལ་ཁམས་འདྲི་བྱེད་དུ་ཡོང་སྙམ་པ་ལ། ལྕགས་ཀྱི་
ཕག་རྒོད་གཉིས་ཐེ་ཚོམ་དུ་བྱུང་བར་གཏོར་མ་བཏང་། བཀའ་བསྒོ་མཛད་ནས། གྱེར་སྒོམ་གྱིས་
སྐྱེས་བུ་ལ་སྙན་དྲིས་པས་ཕག་རྒོད་གཉིས་ལམ་གོང་འོག་གི་ཕ་བོང་རེ་ལ་ཐིམ་ནས་ཐལ་ལོ། །མ་
ལྟའི་ནགས་གསེབ་ཀྱི་ཆུ་མཚོ་དེ་ལ་དམ་པ་གྱེར་གྱིས་སྐྲག་གཤེད་ཞལ་གཟིགས། ལམ་གོང་གི་ཕ་
བོང་གསུམ་པོ་དེ་ལ་སྐྱེས་བུས་ཐུགས་རྗེ་ཆེན་པོའི་གཙོ་འཁོར་གསུམ་ཞལ་གཟིགས། དེ་ནས་སྐྱེས་
བུ་ནེ་རིང་ལ་བྱོན། མཚོདེ་ལ་མཁའ་འགྲོམ་ཏིལ་གྱི་གང་བུ་ཁ་བྱེ་བ་ལྟར་འཁྲུས་བྱེད་པ་ཞལ་གཟིགས།
འཁྲུས་མཚོ་ཆེན་མོར་མཚན་གསོལ། རང་བྱོན་རྫ་ཡི་མཆོད་རྟེན་དེ་ལ་བདེ་མཆོག་དྲུག་བཅུ་རྩ་གཉིས་
ཀྱི་དཀྱིལ་འཁོར་གསང་བ་བུམ་སྐུར་ཞལ་གཟིགས། ཡ་གིའི་བྲག་འོག་ལ་དཔལ་ལྷ་མོ་ཞལ་གཟིགས།
ལྷ་མོམཁར་ཆེན་དུམཚན་གསོལ། དེར་ཐུབ་ས་དམ་བཞུགས་དུས་ཐང་དཀྱིལ་དེར་འཇའ་གུར་གཟིགས་
པར་དེར་བྱོན། དངོས་གྲུབ་ཀླུ་ཡི་ཆུ་མིག་རྙེད། སྨན་སྦྱོར་རྒྱལ་མཆོག་ཕུག་པ་དེར་བཞུགས་ཙ་ན། །
བྱ་ངང་སེར་གཉིས་བསྐོར་བ་བྱེད་འདུག་པ་དེར་བྱོན་པས་བདུད་རྩི་ཀླུ་ཡི་ཆུ་མིག་རྙེད། མགར་དམ་
པ་སྲིན་མོ་ལྷ་ཡི་ནེ་རིང་དུ་བཞུགས་དུས། ས་བདག་ས་སྲིན་རྣམས་ཀྱི་ཡོན་བདག་ཕོ་མོ་རྩེ་གསུམ་
61

རྩྭ་རིའི་གནས་བཤད་འབར་བ་རྒྱན་མཚན།
= ༦༢
འཛོམས་པ་གཅིག་གིས་མཆོད་པ་སྐྱེལ་དུ་བྱུང་བས། དེ་ཡི་གྲིབ་ཕོག་པ་ཡིན་ཟེར་ནས་ཁྲུས་ཆུ་ཁུར་
ནས་བྱུང་བར། ཡི་གེ་དྲུག་པ་དང་ཡི་གེ་བརྒྱ་པ་དང་རྟེན་འབྲེལ་ལ་སོགས་པས་འཁྲུས་ཆུ་གནང་
བས། མི་ཤ་ཁྲག་ཅན་ལས་ལྷ་འདྲེ་གསོ་བ་སླ་འདུག་གསུངས། རིག་འཛིན་ཚེ་ཡི་མཁའ་འགྲོ་
དང་མཇལ། ཚེ་ཡི་དངོས་གྲུབ་ཐོབ། ང་ཡི་བརྒྱུད་འཛིན་ལ་ཚེ་རིང་བའི་རྟེན་འབྲེལ་ཡོད་གསུངས།
སྨན་འདོར་རྒྱལ་མཆོག་འདི་ན་བཞུགས་དུས། གཞི་བདག་རྣམས་ཀྱིས་ཆོས་ཞུས་ནས། ཡོན་དུ་
ཆུ་མིག་འདི་ཕུལ་བ་ཡིན། ཡང་གཉོས་མགར་ཆོས་གསུམ་ཤིང་ཆོས་འབྱུང་དུ་ཕྱག་ཕེབས་དུས། འདི་
ན་ས་ཆོས་འབྱུང་། ཆུ། ཤིང་། རྡོ། ནམ་མཁའ་ཆོས་འབྱུང་རྣམས་ཞལ་གཟིགས། ནམ་
མཁའ་ཆོས་འབྱུང་ལ་ཡུལ་ཉི་ཤུརྩ་བཞིའི་མཁའ་འགྲོ་མ་རྣམས་ཀྱིས་ཚོགས་ཀྱི་འཁོར་ལོ་བསྐོར་བ་ཞལ་
གཟིགས། ཁོང་རྣམས་ཚོགས་གྲལ་དུ་ཚུད། དངོས་གྲུབ་རྙེད། ཨ་རང་བྱོན་ཡང་ཞལ་
གཟིགས། མཁའ་འགྲོ་མ་རྣམས་ཕ་བོང་དེ་ལ་ཐིམ། རྡོ་ཆོས་འབྱུང་དུ་ཡུལ་ཉེར་བཞིའི་མཁའ་
འགྲོམ་རྣམས་ཀྱིས་ཚོགས་འཁོར་བསྐོར་བའི་ཚོགས་གྲལ་དུ་ཚུད། དངོས་གྲུབ་རྙེད། རྡོ་ཆོས་
འབྱུང་གསུམ་རྩེགས་གཟིགས། ཨོཾ་ཨཱ་ཧཱུྃ་དང་བཻ་ཡིག་སོགས་དཔག་ཏུ་མེད་པ་ཐིམ་པར་གཟིགས།
མཁའ་འགྲོ་འབུམ་ཐེར་དུ་འཇའ་དང་འོད་ཀྱིས་གུར་ཕུབ་འདུག ཡུལ་ཉི་ཤུ་རྩ་བཞིའི་མཁའ་འགྲོ་མ་
རྣམས་ཀྱིས་ཚོགས་འཁོར་བསྐོར་འདུག ཁོང་གསུམ་ཡང་ཚོགས་གྲལ་དུ་ཚུད། དངོས་གྲུབ་རྙེད།
ཡུལ་ཉེར་བཞིའི་ལྟེ་བ་ཏྲི་ཤ་ཀུན་ཞེས་བྱ་བ་ཡིན། དེ་ལ་ས་སྣ་བརྒྱ་དང་རྩ་བརྒྱད། ཤིང་སྣ་བརྒྱ་
དང་རྩ་བརྒྱད། འཛམ་བུ་གླིང་གི་ས་གཞི་བར་སྣང་ཐམས་ཅད་བཅུད་འདི་ན་གཏེར་དུ་སྦས་ཡོད་པ་ན་
མཁའ་འགྲོ་འབུམ་གཏེར་དུ་ཡང་ཟེར། འདི་ནས་ས་འཁྱེར་ན་ཁང་སེལ། ཞིང་སེལ་ཐམས་ཅད་

གཉོས་ཀྱི་འབར་བ་རྒྱན་མཚན་ལམ་ཡིག
1: 2:་:༌：་，་ ：:་ " ་. ་་、.： ་་ ་ ་ ་་་་་་
༦༣
ཐུབ་པ། ས་རྐོ་རྡོ་སློག་བྱེད་ན་གཏོར་བའི་ཐུབ། ས་བདག་གིས་གནོད་པ་མི་འབྱུང་། སྐེ་ལ་བཏགས་
ན་མཆོག་བསྲུང་ཐུབ། འདི་ལ་བསྐོར་བ་ལེན་གསུམ་བྱས་ན་ངན་སོང་མྱོང་མི་དགོས། འདི་ཡིས་
བར་འདིར་ཡུལ་སྨད་སྤྱན་རས་གཟིགས། ལ་ཐོད་དམར་པོའི་ཕོ་བྲང་དུ་རྒྱ་གར་གྱི་གྲུབ་ཐོབ་ལ་ཝ་པ་
ཁྱི་གུ་ཁྲ་ཆུང་བཅས་སངས་རྒྱས་པས་བསྐོར། ལ་ཐོད་དམར་པོའི་གནས་བཤད་ནས་ཤོག་ལྡེབས་
གཅིག་དཔེ་ནས་ཁྱད་པར་འདུག གཉོས་མགར་ཆོས་གསུམ་གྱིས་ཟླ་བ་ཐང་དུ་ཕྱག་ཕེབས་པའི་དུས།
ཡུལ་ཉེར་བཞིའི་མཁའ་འགྲོམ་ཐམས་ཅད་ཚོགས་འཁོར་བསྐོར་འདུག ཁོང་རྣམ་གསུམ་ཡང་ཚོགས་
གྲལ་དུ་ཚུད་ནས་དངོས་གྲུབ་རྙེད། རྒྱབ་དེ་ཡི་སྟོད་ན་གནས་བརྟན་བཅུ་དྲུག་ཞལ་གཟིགས། གཤམ་
ལ་རྒྱལ་ཆེན་རིགས་བཞི་གཟིགས། ཨ་རང་བྱོན་ཡང་གཟིགས་རྟ་མགྲིན་བྲག་ལ་རྟ་མགྲིན་ལྗང་ཁུ་
ཞལ་གཟིགས། རྟ་སྐད་འཚེར་བ་ཡང་གསན། རྟ་མགྲིན་གྱི་དེའུ་དེ་ལ་ཐུབ་པ་ཆེན་པོ་ལ་འཁོར་
ཉན་ཐོས་ཚོགས་ཀྱི་བསྐོར་བ་གཟིགས། དེ་ཡི་གཤམ་ལ་རིག་གསུམ་མགོན་པོ་ཞལ་གཟིགས། རྒྱ་
མཆོག་ཕུག་གི་རི་འདབས་དེ་ལ་སྒྲོལ་མ་དཀར་སྔོན་གྱིས་དཀྱིལ་འཁོར་ཞལ་གཟིགས། སློབ་དཔོན་
གཡེ་སྟན་པ་ཕེབས་དུས་རྟ་མགྲིན་བྲག་དང་སྤུ་རི་བྲག་དབར་ལ། འཇའ་མཚོན་གྱིས་ཐག་པ་སྤྲེལ་
ནས་བུ་མོ་རིགས་མི་འདྲ་བ་མང་པོས་ལྕང་མོ་བརྒྱུད་བྱེད་ཅིང་གསང་སྔགས་ཀྱིས་ཆོས་མང་པོ་གླུ་ལེན་པ་
གསན། གདོང་པོ་ལྷན་སྐྱེས་ལ་གཉོས་མགར་ཆོས་གསུམ་གྱིས་བདེ་མཆོག་གསང་བ་བུམ་སྐུར་
ཞལ་གཟིགས། སྐྱེས་བུ་ཡེ་རྡོར་གྱིས་སྤྱན་རས་གཟིགས་ཞལ་གཟིགས། ཁོང་རྣམ་གསུམ་གྱིས་
སྐྱིད་རི་ལ་ནུས་པ་འགྲན་ནས། གཅིག་གིས་མེ་ཏོག་དཀར་པོ། གཅིག་གིས་དམར་པོ། གཅིག་
གིས་སྔོན་པོ་སྐྱེ་བར་མཛད། གཉིས་མགར་ཆོས་གསུམ་གྱིས་ཕ་བོང་རིང་ངེ་སྒ་འདྲ་བ་དེ་ཞིང་སྐྱོང་

རྩྭ་རིའི་གནས་བཤད་འབར་བ་རྒྱན་མཚན།
༦༤
གི་ཆིབས་སྒ་རུ་གཟིགས། གང་ལ་རྩང་པའི་ལས་ཚན་རྣམས་ཀྱིས་རྩྭ་རི་བ་བྱི་སོ་རྣམས་ཡར་འགྲོ་
ལ་ཚིགས་རྒྱག་མར་འགྲོ་ལ་ཚིགས་རྒྱག: ཁལ་མ་རྣམས་ར་ལ་ར་སྦྲེལ་སྒྲ་ལ་ས་སྤྲེལ་སྟོང་པ་སྟོང་
རྒྱུགས་རྒྱག ལས་མཚན་སྤྱི་ནས་འབྲི་གུང་དུ་ཆོས་རྗེ་ལ་ཞུས་ནས། རྩང་པའི་ལས་མཚན་གྱིས་
ངེད་རང་ཚོ་སྒོ་འདོན་དུ་མ་བཅུག་ཞུས་པས། ཆོས་རྗེས་གསུངས་པ་ན། རྩྭ་རི་ལུང་པ་རྡོ་རྗེ་ཕག་
མོ་གན་རྐྱལ་དུ་འགྱེལ་བ་ལྟ་བུ་ཡོད་པ་ལ། རྫ་ཁྲོད་ཤར་མའི་མཚོ་དེ་རྡོ་རྗེ་ཕག་མོའི་ཐོད་ཁྲག་ཡིན།
རྩྭ་རི་བ་སྤྱིའི་བླ་མཚོ་ཡིན། ཁྱད་པར་དུ་གཙང་པའི་བླ་མཚོ་ཡིན་མཚོ་དེ་ཡིས་ཁ་བའི་རྟེན་དུ་འགྱུར་
བ་འདུག་གསུངས། ཕ་རིའི་བྲག་དེ་ལ་མཆོད་རྟེན་བརྒྱ་རྩ་བརྒྱད་རང་བྱོན་དུ་གཟིགས། མགར་
དམ་པ་འདིར་བྱོན་དུས་བུ་མོ་གཉིས་འདིར་བྱོན་ཁྱོད་རང་ཕུག་པ་འདིར་ཐོབ་གསུངས། ཕུག་པ་འདི་
མགར་དམ་པའི་ཕུག་པ་ཡིན། འབྲི་གུང་༧སྐྱོབ་པ་འཇིག་རྟེན་མགོན་པོས་བུ་སློབ་གཅིག་ལ་ལུང་
བསྟན་ནས། རྩྭ་རི་ན་དེའུ་གཡག་ཉལ་བ་འདྲ་བ་གཅིག་ཡོད། དེ་ཡི་སྟེང་དུ་ཕུག་པ་ཐོབས་དང་རྒྱ་
གར་རྡོ་རྗེ་གདན་དང་གདུལ་བྱ་མཉམ་གསུངས། དེར་བྱོན་པའི་ཆུ་མ་བརྙེད་པའི་དུང་ཕུག་སུ་བྱོན་
པའི་བུ་མོ་གཉིས་དར་འཐག་གི་འདུག་ཁྱོད་རང་ཕུག་པ་འདིར་ཐོབ་གསུང་། བུ་མོ་གཉིས་ག་པའི་
སྡོང་པོ་གཉིས་ལ་ཐིམ་སོང་། མཁའ་འགྲོ་མ་ཉི་ཟླའི་སྤྱན་གཉིས་ཞལ་གཟིགས། ཁོང་གིས་དེ་རུ་
ཕུག་པ་བཏབ་པས་ཏིང་ངེ་འཛིན་དང་འོད་གསལ་རྒྱུན་ཆད་མེད་པ་འཁྲུངས། རྒྱ་གར་རྡོ་རྗེ་གདན་དང་
འདི་གཉིས་རྟ་རྔ་ཙམ་རྒྱུན་ཆད་མེད་པར་འབྲེལ་ཡོད། ཕྱིས་ཆོས་རྗེའི་དྲུང་དུ་འཇལ་དུས། ཁྱོད་
ཀྱིས་དེའུ་གཡག་ཅན་དུ་ཕུག་པ་ཨེ་བཏབ་གསུངས། དེ་ན་ཆུ་མི་འདུག་དུང་ཕུག་ཏུ་བཏབ་ཞུས་པས་
གང་ཟག་ངོ་གང་སླར་དགའ་བ་འདུག་གསུངས། ཡང་གཉོས་མགར་ཆོས་གསུམ་དེའུ་གཡག་ཅན་

གཉོས་ཀྱི་འབར་བ་རྒྱན་མཚན་ལམ་ཡིག
༦༥
དུ་ཕེབས་དུས། ཕག་མོ་མཆེད་ལྔས་ཚོགས་འཁོར་བསྐོར་འདུག ཁོང་རྣམས་ཚོགས་གྲལ་དུ་ཚུད་
དངོས་གྲུབ་རྙེད། གཉོས་གཟི་ཆེན་གསང་ཕུག་ཏུ་བཞུགས་དུས་བྲམ་ཟེ་སྐྱེ་བདུན་གྱི་ཤ་དངོས་གྲུབ་
ཏུ་བྱུང་བ་བྲག་ལ་ཐིམ་པ་ཡིན། རྩྭ་རིར་ཕྱིན་ནས་སྐྱེ་བདུན་ཤ་མ་ཟོས་ཟེར་བ་དེ་ཡིན། གཉོས་
མགར་ཆོས་གསུམ་གྱི་སྤུ་རིའི་ལྷོར་བྱར་བཞུགས་མཛད་དུས། ནམ་མཁའ་ནས་མར་འཇའི་ཀ་བ་
ཟུག་པ་གཟིགས། ཁོང་རྣམ་གསུམ་དེར་བྱོན་དུས་བྲག་འདི་ལ་ཨོཾ་ཨཱ་ཧཱུྃ་དང་བཻ་ཡིག་སོགས། ཡིག་
འབྲུ་དཔག་ཏུ་མེད་པ་ཐིམ་པ་གཟིགས། མགར་དམ་པ་འདིར་ཕེབས་དུས་ཡུམ་ཨ་མ་ལ་ཨ་གི་མཆེད་
གསུམ་འདི་ན་ཚོགས་ཀྱི་འཁོར་ལོ་བསྐོར་འདུག་ཁོང་ཚོགས་གྲལ་དུ་ཚུད་དངོས་གྲུབ་རྙེད། ཕག་མོ་
ཆོས་དྲུག་ཕྱི་ནང་གསང་གསུམ་གནང་། ཡུལ་ཉི་ཤུ་རྩ་བཞིའི་མཁའ་འགྲོ་མ་རྣམས་དུས་བཟང་ནམ་
བྱུང་ལ་ཚོགས་འཁོར་མཛད་པ་ཡིན། ངེད་རྣམ་གསུམ་གྱི་ཕོ་བྲང་མ་གི་ན་ཡོད་ཁྱེད་རང་ཡང་མ་གིར་
བྱོན་གསུངས། མགར་གྱིས་ཨ་བྷིར་གཟིམས་སྐྱེལ་མཛད་དངོས་གྲུབ་ཐམས་ཅད་འདིར་ཐོབ་པ་
ཡིན་གསུངས། རྩྭ་རི་རོང་ལ་བྱོན་མ་དགོས་པའི་རྒྱུ་མཚན་ཡང་དེ་ལྟར་ཡིན། རོང་ཐམས་ཅད་ཀླུ་
ཀིའི་གྲོང་ཁྱེར་དུ་གཟིགས། རྩྭ་རི་ཡུལ་སྟོད་སྨད་ཀྱི་གནས་ཀྱི་སྒོ་ཕྱེས་ནས་ལོ་གསུམ་སོང་ཡང་།
ཨང་གྷིར་གནས་ཀྱི་སྒོ་མ་ཕྱེས། ཉིན་མོ་དུ་བ་འཐུལ། མཚན་མོ་མེ་འབར་བ་གཟིགས། གནས་
ཀྱི་སྒོ་འབྱེད་པའི་དུས་ལ་བབས་ཙ་ན། སྐྱེས་བུ་ཡེ་རྡོར་དང་གཏོས་མགར་ཆོས་གསུམ་རྩྭ་རི་ཨང་
གྷིར་ཕེབས་དུས་འདིར་འཇའ་དང་འོད་ཀྱིས་གུར་ཕུབ་འདུག འཇའ་གུར་གྱི་ནང་དུ། རྒྱ་གར་སྐད་
དུ་ཡུམ་ཨ་མ་ལ་ཨང་གི་མཆེད་གསུམ། བོད་སྐད་དུ་མཁའ་འགྲོམ་དྲི་མ་མེད་པའི་ལུས་ཅན་མཆེད་
གསུམ་ཞེས་པ་དང་དཔལ་ལྡན་ལྷ་མོའི་རྒྱུད་ནས། རི་ཆོས་མཆོད་རྟེན་འདྲ་བའི་སྣ་ན། བྲག་ཆོས་
65

རྩྭ་རིའི་གནས་བཤད་འབར་བ་རྒྱན་མཚན།
༦༦
འབྱུང་འདྲ་བ་ཡོད། དེ་ཡི་ནང་ན་ཡུམ་ཨ་མ་ལ་ཨང་གི་མཆེད་གསུམ་བཞུགས། ཅེས་དང་།
འབྲི་གུང་༧སྐྱོབ་པ་འཇིག་རྟེན་མགོན་པོའི་ཞལ་ནས་རི་མཆོད་རྟེན་བཀྲ་ཤིས་སྒོ་མང་འདྲ་བའི་སྣ་ན། ཡུམ་
ཨ་མ་ལ་ཨང་གྷི་མཆེད་གསུམ་བཞུགས། གསུངས། གཉོས་མགར་ཆོས་གསུམ་ལ་ལུང་
བསྟན། སྒམ་པོ་ཟླ་འོད་གཞོན་ནུའི་གསུངས་ནས། རྩྭ་རི་རྩ་གོང་པར་པ་ཏ་ཞེས་བྱ་བ་ན། ཡུམ་
ཨ་མ་ལ་ཨང་གི་མཆེད་གསུམ་ལ་མཁའ་འགྲོམ་ཏིལ་གྱི་གང་བུ་ཁ་བྱེ་བ་བཞིན་དུ་བསྐོར་ནས་བཞུགས་
གསུངས་པ་བཞིན། སྐྱེས་བུ་དང་གཉོས་མགར་རྣམས་ཀྱིས་ཞལ་གཟིགས། ཚོགས་གཏོར་
བཤམ། ཐུགས་ཀར་འོད་ཟེར་གྱི་སྤྲོ་བསྡུས་ཡང་མཛད། མཆོག་ཐུན་མོང་གིས་དངོས་གྲུབ་ཡང་
ཐོབ། ཕ་རིའི་ཆུ་འགྲམ་གྱི་བྲག་ལ་ཕྱག་ན་གཏུམ་ཆུང་དང་། དྲག་ཤད། བྱ་རོག་གདོང་ཅན་
རྣམས་སྒོ་སྲུང་ལ་བཞུགས་པ་ཞལ་གཟིགས། གཉོས་མགར་ཆོས་གསུམ་འདིར་ཕེབས་དུས། སྡོང་
པོ་འདི་ལ་གཉོས་ཀྱིས་རྣམ་སྲས་རྟ་བརྒྱད་ཀྱིས་བསྐོར་བ་ཞལ་གཟིགས། མགར་དམ་པས་ཕྱག་
རྡོར་ལ་ཁྲོ་བོ་བཅུ་ཡིས་བསྐོར་བ་གཟིགས། འབྲི་གུང་༧སྐྱོབ་པ་འཇིག་རྟེན་མགོན་པོ་ནས་རི་ཐེབས་
གཉིས་ཀར་སྤུ་རི་ལུང་བསྟན་ནས། བྷི་མའི་ལམ་ཡིག་ནས་སྤུར་ཆེན་དཔའ་བོའི་རྫོང་། སྤོ་ཐེབས་
དཔའ་མོ་རི་ཞེས་བྱ་བ་ཡོད། ལོ་བཞུགས་བྱས་ན་ཡི་དམ་གྱི་ལྷམ་བསྒྲུབ་ཀྱང་ཞལ་མཇལ། སྤུ་
རི་ལ་མཚོ་ཆུ་ཡོད་ཆུ་ཐམས་ཅད་ནས་ཧུབ་རེ་འཐུང་། ཁོང་རྣམ་གསུམ་དཔའ་བོ་རྡོ་ཐོད་དུ་ཕེབས་
དུས་འཇའ་འོད་གུར་ཕུབ་འདུག དེ་ཡི་ནང་ན་ཞི་རྒྱས་དབང་དྲག་གི་དཀྱིལ་འཁོར། དེ་ཡི་དབུས་ན་
ཆོས་འབྱུང་གྲུ་གསུམ་རྩེགས་པ་གཟིགས། ཀྱེའི་རྡོ་རྗེ་ལུང་བསྟན་བཞིན་སྤུ་རི་བྱང་ཕྱོགས་ན་རྡོ་ཐོད་
ཡོད། ཐོད་པ་དུམ་བུ་གཅིག་པ་བདུད་རྩིས་གང་བ་འདི་ཕྱག་མཆོད་མཛད་པས་དངོས་གྲུབ་ཐོབ། མ་

གཉོས་ཀྱི་འབར་བ་རྒྱན་མཚན་ལམ་ཡིག
ཟླ༦༧
ཏིའི་བྲག་དེ་ལ་བྱ་རོག་གདོང་ཅན་སྒོ་སྲུང་ཡོད། ཆོས་རྗེ་བསམ་གཏན་དཔོན་སློབ་རྣམས་ཡུལ་སྟོད་
ལ་ཕེབས་དུས། དེ་དུས་མི་ཤི་མི་བསད་མང་པོ་བྱུང་བས། གནས་ཁྱད་པར་ཅན་གཅིག་འདུག་སྟེ།
མི་འདི་ཚོ་ཤིན་ཏུ་མ་ལེགས་པ་གཅིག་འདུག་དགོངས་ནས། སང་དེ་ཕྱག་ཆེན་རྩལ་བསམ་གཏན་ལ་
ཁར་ཕེབས་ཙ་ན། ཁ་ཆར་བུ་ཡུག་འཚུབ། རྟགས་དང་ཆོ་འཕྲུལ་སྣ་ཚོགས་བསྟན། ལམ་མ་
ཐར་བ་དང་། ཉེ་གནས་ཀྱིས་སྔར་གྱི་གྲུབ་ཐོབ་རྣམས་ལ་འདི་འདྲ་བྱུང་འདུག་པས་གཞི་བདག་གི་ཆོ་
འཕྲུལ་ཡིན་ལས་ཆེ། ངས་གཏོར་མ་གཅིག་བཤམ་ལ་བསྔོ་བ་ཞུ་ཞུས་པར་ཆོ་རྗེས་གསུངས་ནས།
རྟག་དུ་གཏོར་མ་མང་པོ་མི་བྱེད། ང་ཡན་ཆད་གྱི་བཀའ་བརྒྱུདའདི་ལ་བྱིན་རླབས་ཀྱི་རྟགས་མཚན་
གཞན་དང་མི་འདྲ་བ་རི་བཟར་གྱི་རྦབ་དང་འདྲ་བ་ཅིག་ཡོད། ཁྱོད་རང་ང་ཡི་རམ་བུ་ཁྱོག ཞི་བྱེད་
དོན་གྱི་བརྒྱུད་པ་འདི་ལ་གསོལ་བ་འདེབས་པ་ཡིན་གསུངས། གསོལ་འདེབས་ནམ་མཁའ་མ་དེ་
མཛད། སྤུ་རིའི་རྩེར་བྱོན་ནས་གསོལ་བ་བཏབ། ཚོགས་གཏོར་མཛད་པས་རྩྭ་རི་དང་གཡུ་
མཚོའི་གཟིགས་སྣང་ཐམས་ཅད་གཟིགས། ཕྱག་ཆེན་གྱིས་ཆོས་རྗེ་ལ་ཕྱག་འཚལ་སྐོར་བ་བསྐོར།
ཁྱེད་གྲུབ་ཐོབ་གཅིག་ཡིན་པ་འདུག་ང་ལ་རྫུ་བག་མཛད། ལམ་ཡིག་ཐམས་ཅད་ནས་རང་རིའི་འདི་
ལས་ལྷག་པ་མེད་ཟེར། ས་ཡང་ཡུལ་སྟོད་ན་མཆོད་པ་འདུག་པས། རི་ས་གཉིས་གཉིས་ཀྱི་
བར་ན་མཁའ་འགྲོམ་གཉིས་གཉིས་འདུག་པ་གཟིགས། ཁ་སང་ང་རང་སྒྲིབ་པ་མ་དག་པ་ཡིན་འདུག
རྩྭ་རིར་རི་པ་ཚོ་ཆོས་བྱེད་མི་དགོས་པའི་སངས་རྒྱས་པ་འདུག་གསུངས། གཉོས་མགར་ཆོས་གསུམ་
གྱིས་འཕྲིན་ལས་ཀྱི་མཚོ་བཞི་ལ་ཕེབས་དུས། གཞོན་ནུ་སྔོ་བསངས་མ་གཅིག་བྱུང་ནས་མིང་པོ་
རྣམས་ཕེབས་ལགས་སམ་ཟེར་ནས་བསུ་བ་དང་དགྱེས་ཚོར་དཔག་ཏུ་མེད་པ་བྱས། བུ་མོ་དེ་འོད་

རྩྭ་རིའི་གནས་བཤད་འབར་བ་རྒྱན་མཚན།
ཟེར་གྱི་རང་བཞིན་རྡོ་ཆོས་འབྱུང་ལ་ཐིམ་སོང་། སང་གནངས་ཕག་མོ་མཆེད་གསུམ་དེ་ལ་ཐིམ། ཆོས་
རྗེས་གསུངས་པ་ལ་བརྟེན་ནས་ཁོང་རྣམ་གསུམ་དབྱར་ཟླ་གསུམ་ཆ་ཐེར་ཕུག་ན་བཞུགས་དུས་བུ་མོ་བཞི་
བྱུང་ནས། མཚོ་རེ་ལ་རེ་རེ་ཐིམ་པས་འཕྲིན་ལས་ཀྱི་མཚོ་བཞིར་གཟིགས། སྤུ་ཆེན་གྱི་རྩེ་ལ་
འཇའ་དང་འོད་ཀྱིས་གུར་ཕུབ་འདུག ཁོང་རྣམ་གསུམ་ཚོགས་གྲལ་དུ་ཚུད་དངོས་གྲུབ་རྙེད། རྒྱལ་
པོའི་ལམ་ཡིག་ནས་ལུང་ཟིན་པ་བཞིན་དུ། བཙུན་མོ་དཔལ་གྱི་རྡོ་སྐུ་ཞེས་པ་དང་། སྤུ་ཆེན་དཔའ་
བོའི་རྫོང་། སྤུཆུང་དཔའ་མོའི་རྫོང་། དཔའ་བོ་རྡོ་ཡི་ཐོད་པ། ཟི་ཆེན་གསང་བ་ཕུག་པ། རང་
བྱོན་རྫ་ཡི་མཆོད་རྟེན། ཕ་བོང་ཁ་ཐབ་ཀྱི་འཕྲང་རིང་། བདུད་རྩི་ཀླུ་ཡི་ཆུ་མིག། གུར་གུམ་གསེར་
གྱི་སྨན་ལྗོངས། འབྲས་བུ་སྨན་གྱི་ནགས་ཚལ། མཁའ་འགྲོའཁྲུལ་གྱི་རྫིང་བུ་ལ་སོགས་རྩྭ་རི་
མི་འགྱུར་བའི་རྟགས་བརྒྱད་བཤད། རྟགས་འདྲ་གཉིས་དང་བཅུར་བཤད་པ་བྱའོ། །ཕྱི་རི་ཡི་ཚུལ་
དུ་འདུག་ཀྱང་ནང་བདེ་མཆོག་གི་ལྷ་ཚོགས་གསང་བ་བུམ་སྐུར་ཞལ་གཟིགས། དཔའ་བོ་ལྗོངས་ཆེན་
འདི་ན། སྐྱེས་བུ་ཡེ་རྡོར། དམ་པ་གྱེར་སྒོམ་གཉོས་མགར་ཆོས་གསུམ། དྭགས་པོ་དགོང་ཁར་
བ། སྨན་མདོར་རྒྱལ་མཆོག་རྟེན་གྱིས་ཡུལ་སྟོད་ཀྱི་གཟིགས་སྣང་ཐམས་ཅད་གཏན་ལ་ཕབ་པའོ།
།རྩྭ་རི་ལུང་པ་གཞལ་ཡས་ཁང་དུ་གཟིགས། སྤུ་རི་དབུ་རྩེར་གཟིགས།
འདི་ཡི་ཞིབ་ཆ་རྣམས་འབའ་བར་རྒྱན་ཚན་འབྲིང་པོ་གཉིས་ནས་ཤེས་པར་བྱའོ། །བྱ་རོག་ཕུག་ཏུ་གཉོས་ཀྱིས་བྱ་
རོག་གདོང་ཅན་གཟིགས། མགར་དམ་པ། བྱ་ཏང་སྔོན་པོ་གཡོན་རྡོར་འདིར་བཞུགས་དུས། སྤུ་
རི་ཡི་རྩེར་འཇའ་གུར་ཕུབ་འདུག གནམ་འཁོར་ལོ་རྩིབ་བརྒྱད་ས་པདྨ་འདབ་བརྒྱད། ལོགས་
བཀྲ་ཤིས་རྫས་བརྒྱད་དུ་གཟིགས། བདེ་མཆོག་ལཱུ་ཧི་པ་དང་ཐུགས་རྗེ་ཆེན་པོ་ཞལ་གཟིགས།

གཉོས་ཀྱི་འབར་བ་རྒྱན་མཚན་ལམ་ཡིག
༦༩
ཕག་མོ་མཆེད་བདུན་གཙོ་བོར་གྱུར་པའི་འཇིག་རྟེན་ཁམས་ཀྱི་དཔའ་བོ་དང་། དཔའ་མོའི་ཚོགས་
ཀྱིས་བསྐོར་ནས་འདུག ཁོང་རྣམ་གསུམ་ཚོགས་གྲལ་དུ་ཚུད་དངོས་གྲུབ་ཐོབ། ཕྱི་རི་ཡི་ཚུལ་དུ་
འདུག་ཀྱང་ནང་ཕག་མོའི་ལྷ་ཚོགས་གསང་བ་བུམ་སྐུར་གཟིགས། ནུབ་ཕྱོགས་ཨོ་རྒྱན་ཡུལ་དང་
ཡོན་ཏན་མཉམ་པར་འདུག་གསུང་། ཇོ་བོ་ལ་ཡི་གངས་རི་སྤྱན་རས་གཟིགས་སུ་ཞལ་གཟིགས། །
རོང་གི་མཚོ་གོང་མ་དེ་ཞིང་སྐྱོང་གི་བླ་མཚོ་ཡིན། འོག་མ་དེ་ཁྲག་གཤེད་ཀྱི་བླ་མཚོ་ཡིན། མཚོ་
གཉིས་ཀྱི་དབུས་ན་ཀླུ་ཡི་དུར་ཁྲོད་ཡོད། དེ་ནས་སྤུ་རི་ལྷོ་བཞིན་བསྐོར་བའི་བྱང་རས་ཕུག་ན་གཏོས་
མགར་གཉིས་ཀྱི་བཞུགས་ཁྲི་ཡོད། བྱམས་ཆོས་སྡེ་ལྔའི་ཆོས་རྣམས་ཀླུ་དང་། འཇིག་རྟེན་གྱི་
མཁའ་འགྲོ་མ་རྣམས་ལ་གསུངས། ཆོས་གསུང་པའི་ཡོན་དུ་མཚོ་ཆུ་ཕུལ་བ་ཡིན་གསུངས། ཡ་
ཏའི་ཕ་བོང་དེ་ལ་རྡོ་རྗེ་འཇིག་བྱེད་ཀྱིས་དཀྱིལ་འཁོར་ཞལ་གཟིགས། གཉོས་ཀྱིས་གསང་བ་འདུས་
པའི་དཀྱིལ་འཁོར་ཞལ་གཟིགས། མགར་དམ་པས་བུད་མེད་གཟུགས་སྡུག་པ་གཅིག་གིས་མོ་མཚན་
འཛུབ་མོས་བགྲད་ནས་བསྟན་བྱུང་པས། མགར་དམ་པས་གཤིན་རྗེ་གཤེད་ཀྱིས་བསྐྱེད་རིམ་མཛད་
ནས། གསང་རྡོར་རྒྱབ་པ་ཡིན་འདུག་པས་རྡོ་ལ་གསང་རྡོར་གྱི་རྗེས་ཡོད། བྱང་རས་ཕུག་དུ་
མགར་དམ་པ་བཞུགས་དུས་ཆོས་སྐྱོང་མགོན་པོ་ཞལ་གཟིགས། བྱང་ཐང་རལ་པ་འདིར་བཞུགས་
དུས་སྤང་ཆུང་འདི་ལུང་བསྟན་པ་ཡིན། ཡ་ཏའི་བྲག་དེ་ལ་མཁའ་འགྲོ་ཤེལ་ཕུག་ཟེར་བ་ཡིན། སྔོན་
གྱི་དུས་སུ་ཟླ་བ་པ་དཔོན་སློབ་འདིར་བཞུགས་པ་ཡིན། བཞུགས་ཁྲི་འདི་གཏོས་ཆེན་པོའི་ཡིན། འདི་
ཡི་སྟེང་དུ་ཡུལ་ཉི་ཤུ་རྩ་བཞིའི་མཁའ་འགྲོམ་སྣ་ཚོགས་ལ་ཆོས་གསུངས། བྲག་དེ་ལ་གསང་བ་
འདུས་པའི་དཀྱིལ་འཁོར་བྲིས་ཐིག་དང་བཅས་པ་ཞལ་གཟིགས། དུས་བཟང་ནམ་བྱུང་བསིལ་སྙན་
69

རྩྭ་རིའི་གནས་བཤད་འབར་བ་རྒྱན་མཚན།
༧༠
གྱི་སྒྲ་ཡོང་བ་ཡིན། འོག་མའི་མཚོ་དེ་སྒྲོལ་མའི་བླ་མཚོ་ཡིན། དེ་ཡི་འོག་ལ་སྤྱན་རས་གཟིགས།
དེ་ཡི་འོག་མ་བདེ་མཆོག་གི་བླ་མཚོ་ཡིན། གཉོས་མགར་ཆོས་གསུམ་ལ་སོགས་གྲུབ་ཐོབ་རྣམས་
ཀྱིས་རིའི་རྩེ་ལ་བྱོན་ནས། གསན་དགོངས་གཟིགས་སྣང་ལ། གཉོས་མགར་གཉིས་བྱོན་ནས་
ཡུལ་ཉི་ཤུ་རྩ་བཞིའི་དུར་ཁྲོད་ཆེན་པོ་ལ་སོགས་པའི་དཔའ་བོ་དང་མཁའ་འགྲོ་ཆོས་སྐྱོང་སྲུང་མ་རྣམས།
མི་རོ་ཆེན་པོ་གཅིག་ལ་བསྐོར་ནས་ཚོགས་འཁོར་བསྐོར་འདུག ཚོགས་ཟིན་པ་དང་། གཉོས་
ཀྱིས་མི་རོ་འདི་ཅི་འདྲ་ཞིག་ཡིན་གསུངས་དྲིས་པས། མཁའ་འགྲོ་སུ་ཀ་སི་ཏིས་ཡིན་གསུངས་ནས།
སྤྱིར་ཡུལ་ཉེར་བཞིའི་དུར་ཁྲོད་ཆེན་པོ་བརྒྱད་ན་དངོས་གྲུབ་ཀྱི་རོ་རེ་རེ་ཡོད་པ། རྩྭ་རི་ཡུལ་ཉེར་བཞིའི་
གཅིག་ཡིན་པ། དུར་ཁྲོད་ཆེན་པོ་བརྒྱད་ཀྱི་གཅིག་འདི་ཡིན། རོ་འདི་མཐོང་བ་དང་། དྲན་པ།
རེག་པས་སངས་རྒྱས་པ་གཅིག་ཡིན་བྲམ་ཟེ་སྐྱེ་བདུན་གྱི་སྐུ་ཤ་ཡིན། འདི་ཡི་སྒོ་སྲུང་ཁྲ་མན་མ་
གཉིས་ལ་གནས་པ་ཡིན། ཁྱེད་འདིར་ཕེབས་འགྲོགས་ལ་ལོངས་སྤྱོད་ན། འདིར་སླེབས་ཚད་
སངས་རྒྱས་པའི་ས་ཡིན། འདིར་ལོ་གཅིག་བསྒོམ་པ་ལས་འདིར་ཟླ་གཅིག་སྒོམ་པ་གས་ཆེ། འདིར་
ཟླ་ཅིག་བསྒོམ་པ་ལས་འདིར་ཞག་གཅིག་སྒོམ་པ་ཤུགས་ཆེ། ཤེས་རབ་ཀྱིས་ཐབས་བོགས་འདོན་
པའི་ས་ཡིན། ཐབས་ཀྱིས་ཤེས་རབ་བོགས་འདོན་པའི་ས་ཡིན། གནས་ཀྱིས་གང་ཟག་བྱིན་གྱིས་
རླབས་པའི་ས་ཡིན། འདི་ལ་དངོས་གྲུབ་མི་རོ་ཁུན་པ་ཟེར་བ་ཡིན། དུས་བཟང་ནམ་བྱུང་ལ་ཁུན་
པ་ཡིན་གསུངས། གཉོས་ཀྱིས་གསུངས་ནས་མཁའ་འགྲོ་མ་རྫུ་འཕྲུལ་ལ་མངའ་བརྙེས་པས། རྫུ་
འཕྲུལ་རེ་མཛོད་གསུངས་པས། མཁའ་འགྲོ་སུཀ་སི་ཏིས་ཕྱག་གཡས་རྐྱང་བས་རྒྱ་གར་ནས་ཀར་
ཤ་པ་ནི་རྟ་མགོ་ཙམ་གཅིག་ལོན་བྱུང་། མཁའ་འགྲོ་མ་བཟང་མོས་ཨ་རུ་གསེར་མདོག་རྟ་མགོ་ཙམ

གཉོས་ཀྱི་འབར་བ་རྒྱན་མཚན་ལམ་ཡིག
་་་ - ， ་་ས = ༧༡
ཅིག་ལོ་མ་དང་བཅས་པ་ལོན་བྱུང་། གཉོས་ཆེན་པོ་ཡ་གི་བྲག་ཕུག་ལ་བཞུགས་དུས། པོ་པོ་བཀྲ་
ཤིས་སེང་གེ་ལ་སོགས་པའི་བུ་སློབ་རྣམས་ལ་ཞལ་ལྟ་ལ་བྱོན་ནས། ཤིང་ཐམས་ཅད་ལམ་འོག་
ནས་ཆོད། གོང་ནས་མ་གཅོད། གསང་དགོན་དུ་ཕུག་པ་ཐོབས་གསུངས་ཀྱང་། ཤིང་ལ་ཁྲག་
འཛག་པ་དང་སྐད་ངན་འདོན་པ་མང་པོ་བྱུང་། མི་མ་ཡིན་གཅིག་གིས་རྐང་པ་ལ་རྟ་གྲི་ཕོག གཞི་
བདག་རྣམས་ཀྱིས་གཉོས་ཀྱི་སྐུ་མདུན་དུ་ཕྱིན་ནས། ལ་འུར་བྱོན། ཁྱེད་ཀྱི་འཁོར་རྣམས་ཀྱིས།
ངེད་ཀྱི་ཕོ་བྲང་བཤིག་ནས་ངེད་ཡུལ་འདོན་པ་འདུག་ཟེར་ནས། གཉོས་གདན་དྲངས་ནས་བྱོན་ཙ་ན་
ཤིང་ལམ་གོང་འོག་ནས་བཅད། ཕུག་པ་ཡང་ཕྱིར་ཤེད་ན་བཏབ་འདུག ཕིར་ད་ཀྱི་ས་བཅད་དེ།
གཉོས་ཆེན་པོ་དེར་
སྡིག་པ་ནག་པོ་མགོ་ཐུར་དུ་རྒྱུགས་པ་འདྲ་བའི་རྭ་བར་ན་སྤང་ལོ་རྒྱབ་འདུག 
བཞུགས་དུས་ལྷ་འདྲེ་རྣམས་ཀྱིས་མ་བཟོད་པར། ཡང་དག་པར་རྫོགས་པའི་སངས་རྒྱས་ལ་བདུད་
ཀྱིས་དམག་དྲངས་པ་བཞིན་དུ། བུད་མེད་རིགས་མི་འདྲ་བ་མང་པོ་དུ་བ་དང་འབོད་པ་དང་། ཆོ་
ངེ་འདེབས་པ་དང་མཚན་མ་བསྟན་པ་ལ་སོགས་རྟགས་དང་ཆོ་འཕྲུལ་སྣ་ཚོགས་བསྟན། ལྷ་འདྲེ་
རྣམས་ཀྱི་གཉོས་ལ་རྒྱབ་ཕྱོགས་བཙུགས་ནས། སྐྱོགས་འུར་སྒྲ་དང་བཅས་རྒྱབ་བྱུང་བས་སྐུ་སྟོད་
གཡས་པའི་སོག་བར་དུ་ཕུག་རོང་ཙམ་ཅིག་སྐྲང་བྱུང་བས། ཐུགས་དམ་ལ་མཉམ་པར་བཞག་པས་
སྙུང་གཞི་ཡང་དྭངས། བར་ཆད་ཀྱང་ཞི། གཉོས་ཀྱི་ཞལ་ནས་ལས་རྒྱུ་འབྲས་འདི་ཤིན་ཏུ་བདེན་
པ་འདུག་གསུངས། ཁྱོད་ཚོས་ལམ་གོང་འོག་ཐམས་ཅད་ནས་ཤིང་བཅད་པས། མི་མ་ཡིན་
གཅིག་གི་རྐང་པར་རྟ་གྲི་ཕོག ང་ཡི་རྐང་པ་ཡང་ན་གསུངས། པོ་པོ་བཀྲ་ཤིས་སེང་གེ་ངས་འབྲི་
གུང་དུ་གཏོར་མ་ཞུས་ལ་འགྲོ་ཟེར་ནས་ཁོང་ལ་རྐང་མགྱོགས་ཀྱི་དངོས་གྲུབ་ཡོད་པས། ནམ་སྐྱ་སེང་

རྩྭ་རིའི་གནས་བཤད་འབར་བ་རྒྱན་མཚན།
= ༧༢
ལ་ཕྱིན་པས་འབྲི་གུང་དུ་དྲོ་ཁར་སླེབས། ཆོས་རྗེས་ཁྱོད་ཅི་ལ་འོང་གསུངས་། གཉོས་ཆེན་པོའི་
ཞབས་ཅུང་ཞིག་ལྷུང་བ་དེའི་གཏོར་མ་ཞུ་ལ་འོང་ཞུས་པས། འོ་ན་ཁྱོད་རང་ཇ་འཐུང་གསུངས། དེ་
ནས་ཕར་ལོག་ཅིག་ཁོང་གི་ཞབས་དྲག་ཡོད་གསུངས། གཉོས་ཀྱིས་ན་བཟའ་མ་གསོལ་བར་ཉི་མ་
བསྲོ་ནས་བཞུགས་ཙ་ན། ལུང་པ་ཐམས་ཅད་སྤོས་དྲི་སྨན་དྲིས་ཁེངས། བར་སྣང་ཐམས་ཅད་
འོད་དང་རོལ་མོའི་སྒྲ་སོགས་རྟགས་ཁྱད་པར་ཅན་མང་པོ་བྱུང་། མདུན་གྱི་ནམ་མཁར་ཆོས་རྗེ་རིན་
པོ་ཆེ་སེང་གེ་ལ་ཆིབས་བཀའ་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བྱོན་པ་དང་། གཉོས་ཆེན་
པོའི་ཐུགས་ཉམས་འབར་ནས་སྐུ་གཅེར་བུར་འཁྲབ། ཉམས་སངས་པ་དང་། བླ་མ་བྱོན་པ་ལ་
གཅེར་བུ་མི་ཉན་དགོངས་ནས་ན་བཟའ་གསོལ། མཆོད་པ་འབུལ་དགོས་བསམ་ཙ་ན། བུ་ཁྱོད་
ཚུལ་འཆོས་དང་མ་བྲལ་ལོངས་གསུང་། ཁྱོད་ཀྱི་སྔ་མའི་སྤྱོད་ལམ་གས་འབྱུང་དེ་ཡིན་པ་ན། ཁྱེད་
ཀྱི་སེམས་ལ་སྙེམས་འདྲེ་འདུག་པས་ད་རུང་སྒྲུབ་པ་ལོ་གསུམ་བགྱིས་གསུངས། བཀའ་བརྒྱུད་བླ་
མ་རྣམས་ཀྱིས་གདམས་ངག་ཚིག་མི་གཅིག་པ་རེ་རེ་གནང་བྱུང་། གཉོས་ཉམས་འབར་ནས་འཁྲབ།
བུ་སྙིང་ནས་སྐྱོ་བ་སངས་བྱུང་གསུངས་ནས། སྐྱོ་བསང་མའི་མགུར་གསུངས། བརྒྱུད་པ་
གསེར་ཕྲེང་གི་མགུར་དང་གསོལ་འདེབས་སྒྲོལ་མ་ཆེ་རྣམས་མཛད། པོ་པོ་སླེབས་ཙ་ན། གཉོས་
ཀྱི་སྙུང་གཞི་ཡང་བསངས། གཉོས་མགར་གཉིས་གྲོགས་མཆེད་རྣམས་ལ་བསང་བཏབ་པ་བསང་
དགོན་འདྲ་བ་ཡིན། ཆོས་སྐྱོང་མ་མགོན་སྒྲུབ་ཞག་བདུན་ནས་འགྲུབ། རྟ་རྗེས་དང་དྲེལ་རྗེས་ཡོད་
པ་དེ་ཡིན། ཚོགས་འཁོར་ཐུགས་དམ་ལ་བཞུགས་དུས་ཤིང་མེ་གཡོག་གཅིག་ཕང་ནས། ངེད་ཀྱི་
སྒྲུབ་བརྒྱུད་འདིར་དར་ཡོང་ན་ཤིང་ཁྱོད་སང་ཕོད་སྐྱེས་ཤོག་གསུངས། མི་དར་ན་མ་སྐྱེ་གསུངས།

གཉོས་ཀྱི་འབར་བ་རྒྱན་མཚན་ལམ་ཡིག་
༧༣
ཤིང་དེ་སང་ཡོད་སྐྱེས་པ་ཡིན། དངོས་གྲུབ་མི་རོ་ཁུན་པའི་རྟགས་ན་བྲག་ནེའུ་ལེ་འདྲ་བ་ཡོད། དེ་
ཡི་འོག་ནས་མཁའ་འགྲོའཁྲུས་ཀྱི་ཆུ་ཡོད། དེར་དུས་བཟང་ནམ་བྱུང་ལ་ཡུལ་ཉེར་བཞིའི་གནས་ཀྱི་
མཁའ་འགྲོ་མ་རྣམས་ཁྲུས་བྱེད་པ་ཡིན། ཚོགས་ཀྱི་འཁོར་ལོ་ཡང་བསྐོར་བ་ཡིན། ཁྱད་པར་རྟ་
ཡི་ཟླ་བའི་ཆོ་འཕྲུལ་ཆེན་པོའི་ཚེས་བཅོ་ལྔ་ལ་དེར་གཏོར་མ་དང་ཚོགས་གཏོར་བཤམ་ན་དངོས་གྲུབ་ངེས་
པར་ཐོབ། བསྒྲུབ་བྱ་ལྔ་དང་དུར་ཁྲོད་བཞིའི་བཤད་པ་བྱའོ། །
ཆུ་བོ་ཡན་ལག་བརྒྱད་ལྡན་དུར་ཁྲོད་སྟེང་གི་བྲག་འདི་ཡི་འོག་ན་སྤྱོད་པ་ཆ་ཐེར་དང་བཅས་པ་བསྣན་ཡོད་
པ་ཡིན། མ་ཏའི་བྲག་དེ་ལ་ཆོས་སྐྱོང་བྱ་རོག་གདོང་ཅན་སྒོ་སྲུང་དུ་ཡོད། འདི་རུ་སླེབས་ཚད་
ངན་སོང་དུ་མི་འགྲོ གཉོས་ཆེན་པོ་འདིར་མར་བྱོན་དུས་གྲོགས་པོའི་རྡོ་ཐམས་ཅད་གཡུ་རུ་གཟིགས།
ཕྱིས་འབྲི་གུང་ཆོས་རྗེའི་དྲུང་དུ་ཕྱིན་པའི་ཚེ། ཆོས་རྗེས་གསུངས་ནས་ཁྱོད་ཀྱིས་དུར་ཁྲོད་སྟེང་ཁའི་
གཡུ་རྡོའི་གྲོགས་པོ་དེ་ལ་རྡོ་ཐམས་ཅད་གཡུ་རུ་མཐོང་དུས། གཡུའགའ་རེ་བཟུང་བས་ཆོག་པ་ཡིན།
ཁྱོད་རང་ལ་མི་དགོས་ཀྱང་སྙོམ་ཆུང་ཆོས་བྱེད་འགའ་ལ་སྦྱིན་པས་ཆོག་པ་ཡིན། དེ་དུས་ང་ཡི་རྟེན་
བཀྲ་ཤིས་སྒོ་མང་བཞེངས་ཡོད་ཁྱོད་ཀྱིས་བླ་མ་ལ་ཕུལ་ལམ། ཞེས་སྒོ་མང་གི་གཡུ་ཁྲ་མི་ཉུང་བའི་
རྟེན་འབྲེལ་ཡོད་པ་ཡིན་ཏེ་གསུངས། རྒོད་ཚང་པ་དེ་ཡི་ཉིད་འབྲུག་པའི་གླང་དམར་པོ་ཟེར་ཁྲོས་པོ་
ཁོ་ན་སྐྱེལ་འདིར་ཞབས་རྗེས་བཞག ཇོ་བོ་ལ་བཅུ་གཅིག་ཞལ་དུ་གཟིགས། གཉའི་བྲག་ཆུ་འཆར་
དེ་འཇམ་དབྱངས་སེར་པོས་སྤྱན་རས་གཟིགས་ལ་སྐུ་ཁྲུས་གསོལ་བ་གཟིགས། ཁོ་བོ་ཡིས་རྐང་
རྗེས་འཇོག་པ་སྔས་གསུངས། རི་སྲིབ་ལ་ཕ་ནང་གི་ཞབས་རྗེས་དེ་ཨོ་རྒྱན་གྱི་ཡིན། དེ་ལྟར་རྩྭ་
རི་ནུབ་ཀྱི་དག་སྣང་དང་གཟིགས་སྣང་ཉམས་སྣང་རྣམས་གཏན་ལ་ཕབ་པའོ།། །།

རྩྭ་རིའི་གནས་བཤད་འབར་བ་རྒྱན་མཚན།
༧༤ =
གདོད་ནས་རྣམ་དག་འོག་མིན་རྩྭ་རི་ཏྲ། །
རང་བྱུང་ལྷུན་གྲུབ་རྩ་གསུམ་དཀྱིལ་འཁོར་ལྷ། །
གཉིས་མེད་གསལ་སྟོང་ངང་ནས་གསོལ་བ་འདེབས། །
གཉིས་འཛིན་འཁྲུལ་སྣང་དག་པར་བྱིན་གྱིས་རློབས། །
གཉོས་ཀྱི་འབར་བ་རྒྱན་ཚན་ཆེན་པོ་ལས། རྩྭ་རིའི་ཤར་ཕྱོགས་ཀྱི་གཟིགས་སྣང་དང་། རང་བྱུང་
ལྷུན་གྱིས་གྲུབ་པའི་དཀྱིལ་འཁོར་ཆེན་པོའི་དག་པའི་སྣང་བར་འཆར་ཚུལ་ནི། དེ་ནས་སྐྱེས་བུ་སློབ་
དཔོན་གནམ་ལྕགས་རྡོ་རོང་དུ་ཕེབས་དུས་མི་ནག་པོ་གཅིག་གིས་ལམ་བཀག་སྟེ་གཏོང་དུ་མ་ཉན། གཏོར་
མ་བཏང་བཀའ་བསྒོ་བྱས་པས་གུར་གྱི་བྲག་ལ་ཐིམ། མགོན་པོ་ཁྲག་གཤེད་མེ་འབར་མཚོ་ཡི་སྒོ་
སྲུང་དུ་ཞལ་གཟིགས། དེ་ནས་སྐྱེས་བུ་དང་མགར་བྱོན་ནས། ལུང་པ་འདི་འཇའ་དང་འོད་དུ་མེ་
འབར་བ་གཟིགས། མཁའ་མགྲོ་མེ་ལྕེ་འབར་བའི་རྒྱུད་ལས། །གཡའ་དང་གངས་གི་ཕ་རོལ་ན།
སྤྲིན་དང་ན་བུད་ཚུ་རོལ་ན། །དབྱིངས་ཕྱུག་དཔལ་ལྡན་མཁའ་འགྲོ་འདུ་བའི་གནས། ཅེས་གསུངས་
པ་བཞིན། མཚོ་ཁར་དེར་ཕྱིན་པ་དང་མཚོདེ་ལ་མེ་འབར་འཇའ་ཡིས་གུར་ཕུབ་པ་གཟིགས། ཚོགས་
གཏོར་བཤམ་གསོལ་བ་བཏབ་པས། གཞལ་ཡས་ཁང་རྒྱ་ཆེ་ཞིང་ཡངས་པའི་དཀྱིལ་དུ་མེ་ལྕེ་འབར་
བའི་ལྷ་ཚོགས་ཞལ་གཟིགས། མཚོ་ནང་དེའུ་དེ་ལ་ཐེག་པ་ཆེན་པོའི་ཆོས་དཔག་ཏུ་མེད་པ་གཟིགས།
ཡི་གེ་དྲུག་མའི་སྒྲ་དཔག་ཏུ་མེད་པ་གསན། མེ་འབར་མཚོམཚན་གསོལ། དེ་ནས་ལ་ཁ་དེར་
མགར་དང་སྐྱེས་བུ་གཉིས་བྱོན། སྒོ་སྲུང་རྣམས་ཀྱིས་ཐོག་ཕབས་པས། གཏོར་མ་བཏང་བཀའ་
བསྒོ་བྱས་པས་བར་ཆད་ཞི། འདི་ལ་ཐོག་ལ་ཟེར། མཁའ་མགྲོ་སེང་གེ་གདོང་ཅན་གྱིས་བསུ་བ་

གཉོས་ཀྱི་འབར་བ་རྒྱན་མཚན་ལམ་ཡིག
བྱས་ནས། ཚོགས་གཏོར་བཤམ་གསོལ་བ་བཏབ་པས། ང་ཡི་ཕོ་བྲང་མ་གི་ན་ཡོད། བླ་མ་
རིན་པོ་ཆེ་ལ་འབུལ་ཟེར་ནས་ཁོ་རང་ཕུག་པ་དེར་ཐིམ་སོང་པས་ཕུག་པ་སེང་ཕུག་མཚན་གསོལ། དེ་
ནས་སྐྱེས་བུ་དང་མགར་གཉིས་རྩྭ་རི་ནང་སྐོར་བཞིན་དུ་བྱོན། མི་ནག་ཁྱི་མགོ་ཅན་གྱིས་རེས་གནམ་
ལ་འཕང་། རེས་ས་ལ་རྡབ། གཏོར་མ་བཏང་བཀའ་བསྒོ་བྱས་གསོལ་བ་བཏབ་པས་བར་ཆད་
ཞི་ནས་རི་དེ་ལ་ཐིམ་སོང་། མགོན་པོ་ཁྱི་ཐོད་ཅན་དུ་མཚན་གསོལ་གཉོས་ལ་ཡང་། དེ་ལྟར་བྱས་
སྔོན་དུས་བི་མའི་ལམ་ཡིག་ནས་གསལ་བ་བཞིན། མཁའ་འགྲོ་གསང་བ་བླ་ན་མེད་པའི་རང་བཞིན་
གྱི་གནས་ཞེས་བྱ་བ་དང་། ལུང་པ་འདི་ཡི་ཕ་རི་ཚུ་རི་ན་མཁའ་འགྲོ་སྡེ་བཞིའི་སྐུ་རང་བྱོན་ཡོད། འདི་
ཡི་རྒྱབ་ན་ཁྱད་པར་ཅན་གྱི་སྒོ་ཕྱེ་རྒྱུ་ཡོད། རྡ་ར་རིན་པོ་ཆེ་མེ་ཤེལ་ལས་གྲུབ་པའི་མཆོད་རྟེན་ཆེན་པོ་
ལམ་ཡིག་ནས་བཤད་པ་བཞིན་ཤེས་པར་བྱའོ། །ཆོས་རྗེ་རིན་པོ་ཆེ་ཐུགས་དམ་བདེ་བར་གཤེགས་
པའི་ནང་རྟེན། བོད་ལ་མེད་པའི་རྟེན་ཁྱད་པར་ཅན་ཞིག་བཞེངས་དགོས་དགོངས་པ་ལ། སྒམ་པོ་
དར་གྱི་རྩེ་ལ་བྱོན་ནས། མང་ཇ་སྐོལ་ཞིང་གསོལ་བ་བཏབ་པས་རྩྭ་རི་ལ་འཇའ་འོད་དུ་འབར་བ་ཞལ་
གཟིགས། ཁྱད་པར་དུ་རྟེན་བཀྲ་ཤིས་སྒོ་མང་ཞལ་གཟིགས། རྒྱ་དང་བལ་པོའི་ལྷ་བཟོ་བ་མཁས་
པ་རྣམས་བཀུག་ནས། རྟེན་བཀྲ་ཤིས་སྒོ་མང་བཞེངས་པས། ལྷ་བཟོ་བ་རྣམས་ན་རེ། ངེད་
ཀྱིས་སྔར་ལྷ་འདི་འདྲ་བཞེངས་མ་མྱོང་ཟེར་སྐད། ཆོས་རྗེས་གསུངས་ནས། ཁོ་བོས་དག་པའི་
སྣང་བ་ལ་གསོལ་བ་བཏབ་པས་ཞལ་གཟིགས་པ་ཡིན་གསུངས། ལྷ་བཟོ་བ་རྣམས་དད་པར་གྱུར།
གཉོས་མགར་གཉིས་ལ་ལུང་བསྟན་ཏེ། ཀ་ལ་ཁང་འདིར་བྱོན་པའི་དུས་སུ་གཉོས་ཀྱིས་གཟིགས་
པའི་མཚོ་ཡི་ནང་ནས་བུ་མོ་རས་གོས་གྱོན་པ་དུང་གི་ལག་རྩེ་སྐོར་བ་གཉིས་འདུག་པས་མི་བྱུང་ཟེར་ནས་
75

རྩྭ་རིའི་གནས་བཤད་འབར་བ་རྒྱན་མཚན།
༧༦
མཚོལ་ཐིམ། མགར་དམ་པས་ཆོས་ལྡིང་པ་ལ་མཁའ་འགྲོ་སྡེ་ལྔས་ཚོགས་འཁོར་ཕུལ། མཁའ་
འགྲོ་སྙིང་ཕུག་འདི་ཚོགས་ཁང་དུ་ཕུལ་བ་ཡིན་འདུག ཡང་མགར་དམ་པ་རི་ཐེབས་གཉིས་པར་བྱོན་
དུས། དཔལ་ཤེལ་རི་ཡང་། ལྷ་ཉིས་སྟོང་བརྒྱད་བརྒྱ་དང་བཅས་པ་མཚོ་ནང་དུ་ཞལ་གཟིགས་
པར་གདའ། ཚོགས་གཏོར་བཤམས། རྒྱལ་པོའི་ལམ་ཡིག་ནས་གསལ་བ་བཞིན་གཞལ་ཡས་
ཁང་ཡོངས་སུ་དག་པའི་ནང་ན། རིག་འཛིན་སྐུ་ཡི་ཌཱ་ཀི་མའི་ལྷ་ཚོགས་རྣམས་ཞལ་གཟིགས། དེ་
ནས་དངོས་གྲུབ་ཞུ་བ་ནི་བསྐྱེད་རིམ་སྒོམ། རང་བཞིན་གྱི་སྤྱི་བོའི་གཙུག་ནས་འོད་ཟེར་དཀར་པོ་འཕྲོས་
པས་སྐུའི་ཌཱ་ཀི་མའི་སྨིན་མཚམས་སུ་ཕོག ཐུགས་བརྒྱུད་བསྐུལ་ནས་ཌཱ་ཀི་མའི་སྨིན་མཚམས་སུ་
འོད་ཟེར་འཕྲོས། རང་གི་སྨིན་མཚམས་སུ་ཕོག རང་ལུས་ཀྱང་འོད་དུ་གྱུར་པ་བསྒོམ། རང་
གི་ཉམས་སྣང་ངམ་རྨི་ལམ་དུ་མཚོ་ཡི་ནང་ནས་འཇའ་དཀར་པོ་བྱུང་ནས་རང་ལ་ཐིམ་མམ། བུད་
མེད་དཀར་པོས་ལམ་འདྲེན་པའམ། བརྡ་སྟོན་པ་བྱུང་ན་དངོས་གྲུབ་ལོན་པའི་རྟགས་ཡིན། དངོས་
གྲུབ་ཞུ་བའི་སྔགས་ནི། ཨོཾ་བུདྡྷ་ཌཱ་ཀི་ནི་སི་དྷི་སི་དྷི་ཨོཾ་ཨཱཿ ཧཱུྃ། ཞེས་བཟླས་སོ། །
རབ་ཀྱིས་ནམ་མཁའ། འབྲིང་གིས་འཇའ། མཐའ་མས་རྨི་ལམ་དུ་ཞལ་མཐོང་། ཡང་
གཉོས་ཆེན་པོས་མཚོ་ཡི་ནང་དུ། ཕྱི་མཆོད་རྟེན་དུ་གྲུབ་པ། ནང་གཞལ་ཡས་ཁང་དུ་གྲུབ་པ།
བྱ་འདབས་གསུམ་རྩེགས་སུ་ཡོད་པ། རྟེན་བཀྲ་ཤིས་སྒོ་མང་ཇི་ལྟ་བ་བཞིན་ཞལ་གཟིགས།
བཀའ་བརྒྱུད་བླ་མ་རྣམས་ཞལ་གཟིགས། བཀའ་བརྒྱུད་བླ་མ་ཚོགས་འདུག་གསུངས། ཀ་ལ་
ཞེས་བྱ་བ་མཚོཡི་ཁ་དོག་དཀར་པོར་འདུག དུང་མཚོ་ཞེས་པ་ནི་གཟུགས་དུང་དང་འདྲ་བ་འདུག མཚོ
ཡི་ཕུག་ན་ཕ་བོང་སྙིང་འདྲ་བ་གཅིག་ཡོད་པ་འདི། ཡུལ་ཉི་ཤུ་རྩ་བཞིའི་ནང་མཁའ་འགྲོའི་སྙིང་གི་

གཉོས་ཀྱི་འབར་བ་རྒྱན་མཚན་ལམ་ཡིག
༧༧ 
༩..་, ་་་་་་，་--------- ------་---
ཕུག་པ་རེ་རེ་ཡོད་པ་གཅིག་འདི་ཡིན། གཉོས་ཀྱི་གཟིམས་ཁང་གི་མདུན་ན་ཕ་བོང་ལྕོག་ལྕོག་དེ་ཡི་
ངོས་སུ། སྔགས་ཀྱི་རྒྱལ་མོ་ཨེ་ཀ་ཛ་ཏིའི་སྐུ་ཡོད། དེ་ཡི་འོག་ན་ལྷ་མོ་དབྱངས་ཅན་མའི་སྐུ་རང་
བྱུང་ཡོད། ཚུར་ལྟའི་བྲག་དེ་རྒོད་ཚང་པའི་ཡིན། དེ་ཡི་ཚུར་ལྟ་དེ་འགྲོ་མགོན་དུང་མཚོ་རལ་པའི་
ཡིན། དེ་ནས་ཤེལ་རིའི་གོང་ཁ་དེ་བརྒལ་བ་དང་། དཔལ་ཤེལ་རིས་ཤར་ཕྱོགས་ན་ཡུལ་ཉེར་བཞིའི་
དཔའ་བོ་དང་། དཔའ་མོ་ཐམས་ཅད་ཚོགས་ནས། ཚོགས་འཁོར་སྐོར་ཞིང་ཕྱག་མཆོད་རྒྱ་ཆེར་
བྱེད་འདུག་པ་གཉོས་མགར་གཉིས་བྱོན་ནས། ཚོགས་འཁོར་དང་ཕྱག་མཆོད་བྱེད་སའི་ཐོད་པ་བརྒྱ་
རྩ་བརྒྱད་ཁོང་རྣམ་གཉིས་བྱོན་ནས་ཕུལ། ད་ལྟ་ཡང་རང་བྱོན་དུ་ཡོད། ཡང་གཉོས་མགར་གཉིས་
གཡུ་མཚོ་ལ་ཕྱིར་སྐོར་དུ་ཕེབས། བོད་ཀླུང་དབང་པོ་ལྷང་ལྷང་དུ་སྐུ་མདུན་དུ་ཀླུ་རྒྱལ་མལ་གྲོ་གཟི་
ཆེན་བུ་ཆུང་ལོ་བརྒྱད་པ་གཅིག་ཏུ་སྤྲུལ་ནས། བསྙེན་གནས་ཀྱི་སྡོམ་པ་ཞུས་བྱུང་བ་ལ། སྡོམ་པ་
ཕོག་ཆོག་པའི་ཡོན་དུ་བང་མཛོད་ལ། ཁྱེད་ཀྱི་གནས་གང་ཡིན་གསུངས་པས། ང་ཡི་དབྱར་ས་
འདི་ཡིན། དགུན་ས་ཆུ་མིག་ནག་མོ་ཡིན་ཟེར། ཁོ་ལ་སྐྱབས་སུ་འགྲོ་བའི་བསླབ་བྱ་ཞིག་འབད་
དགོས་སྙམ་པར། ཁོ་ལ་དེ་ཡི་བསོད་ནམས་མེད་པས་ཁོ་མི་སྣང་བ་གྱུར་ཏོ། །མགར་དམ་པ་
དབང་པོ་ལྷང་ལྷང་དུ་ཀླུ་མི་ཡི་ལུས་ལ་ཆུ་སྲིན་གྱི་མགོ་ཡོད་པ་ལ་སྦྲུལ་མགོའི་གདེང་ཀ་མང་པོ་ཡོད་པ་སྦྲུལ་
གྱི་ཁ་ནས། ནད་ཀྱི་རླངས་པ་སྤྲིན་བཞིན་དུ་གཏིབས་པ་ཞལ་གཟིགས། ངེད་ཀྱི་དེ་ཉིན་གཤིན་རྗེ་
གཤེད་ལ་མཉམ་པར་བཞག་ནས་ཕཊ་བྱས་པས། ཁོ་ཧྲིལ་གྱིས་འགྱེལ་ནས་སྦྲུལ་མགོ་རྣམས་ས་
ལ་ཉིལ་གྱིས་བྱུང་བས། དེ་མ་ཐག་ཏུ་ཁྱེའུ་ཤ་ཡི་རལ་པ་ཅན་ཅིག་བྱུང་ནས། ཨ་ལ་ལ་བླ་མ་རིན་
པོ་ཆེ་བྱོན་པ་ཡིན་འདུག་ཟེར་ནས། གཏེར་གྱི་ཁ་བྱང་ཉེར་གཅིག་ཕྱག་ཏུ་ཕུལ། གཤིན་རྗེ་དམར་
77

རྩྭ་རིའི་གནས་བཤད་འབར་བ་རྒྱན་མཚན། །
= ༧༨ =
ནག་དང་གསང་བ་ལ་སོགས་མུ་ཏིག་བླ་མཚོ་སོགས་ཟབ་པའི་གདམས་ངག་དགུ་ཕུལ། ཡབ་ཀྱི་
གདམས་ངག་དང་ཁྱད་པར་མི་འདུག་གསུངས་། དེ་ནས་གློ་བོ་མི་ཁྱིམ་བདུན་པར་གཉོས་ཀྱིས་སྐྱེ་
བ་སྔོན་མའི་བྱོན་ཚུལ་གསུངས། ཟླ་བ་པ་དང་ཇོ་བོ་རྗེའི་ལམ་ཡིག་ནས་གསལ་བ་ལྟར་ཤེས་པར་
བྱའོ། །
དེ་ནས་ཅིག་ཅར་ཟམ་གདོང་ནས་མ་མགོན་ལྕམ་དྲལ་ཞལ་གཟིགས། སྒོ་འབྱེད་མ་ཐེན་ཅིག་ཅར་བ་
ལྔ་ཁྲོད་ཤར་མ་ནས་སྒོར་ཐོན་དུས། རི་ཐེབས་ལོ་གསུམ་ཆད། ཀོང་ལུང་པ་མི་ནད་དང་ཕྱུགས་
ནད་བྱུང་བའི་མོམ་དང་མངོན་ཤེས་མཁན་ལ་དྲིས་པས། རྩྭ་རི་ལ་རི་ཐེབས་ཆད་པས་ལན་ཟེར། ཀོང་
པོ་ལུང་པའི་མི་རྣམས་གྲོས་བྱས། སྟག་རྡོ་རྗེ་དཔོན་གཡོག་གསུམ་གཙང་ནེ་རིང་ལ་རི་ཐེབས་གདན་
འདྲེན་པར་བཏང་། རིན་པོ་ཆེ་གནས་ལ་རི་ཐེབས་རྫོངས་བར་ཞུ་ཞུས་པར། ངས་ས་སྨད་ཕྱོགས་
ལ་ནོར་ཉན་པ་རེ་བཏང་ཡང་ནོར་མི་ཉན་པ་རེ་ཡོང་འདུག རི་ཐེབས་མི་རྫོངས་གསུངས་པས། རྒྱལ་
པོ་ཁོ་རང་གི་སྙིང་ཁར་གྲི་བཙུགས་ནས། ང་མར་ཕྱིན་ཡང་ནད་ཀྱིས་ཤི་བ་ལས་འོས་མེད། འདི་
རུ་བླ་མའི་སྐུ་མདུན་དུ་ཤི་སྡོད་པ་ཡིན་བྱས་པས། ཚོ་ལྡན་སྤོས་རྒྱ་པ་རིན་པོ་ཆེ་ཞལ་ནས། ཁྱེད་དེ་
ཙམ་ལ་ཐུག་ན་རི་ཐེབས་རྫོངས་གསུངས། བོད་ལུང་ཆོས་ཟམ་གདོང་ནས་མར་ཆུ་འབབ་བཅུ་གསུམ་
རྩིས་པའི་ས་ན། ཅིག་ཅར་དམར་པོ་ཟེར་བ་གཅིག་གིས་གནས་ང་ལ་ཕུལ་ནས་ལོ་གསུམ་སོང་། དེར་
གནས་ཐོབ་གསུངས། དེ་ནས་འགྲོ་མགོན་བསོད་ནམས་རྒྱལ་མཚན་དབུ་མཛད་ཀྱིས་རི་ཐེབས་
རྫངས་། ཅིག་ཅར་ཟམ་གདོང་དུ་ཕེབས་བུ་མོ་དྲེའུ་བཞོན་པ་གཅིག་བྱུང་ནས། ལམ་བསྟན་ཟམ་
པ་ལྡེམ་གཅིག་ལས་མ་ཐུག་ཟེར་བཀའ་བསྒོ་མཛད། སྐྱེས་བུ་གགཉོས་མགར་གྱིས་གཟིགས་བཞིན།

གཉོས་ཀྱི་འབར་བ་རྒྱན་མཚན་ལམ་ཡིག
མགོན་པོ་དྲག་གཤེད་དང་དཔལ་ལྡན་ལྷ་མོ་དྲེའུ་བཞོན་པ་ཞལ་གཟིགས་དེ་ནས་གོང་དེར་བྱོན། ལམ་
འོག་གི་བྲག་དེ་ལ་རྒྱལ་པོས་ཕྱག་ན་རྡོ་རྗེ་ཞལ་གཟིགས། གཡས་གཡོན་ན་སྒྲོལ་མ་དཀར་སྔོན་གྱི་
ཞལ་གཟིགས། རྒྱན་གཡུང་དྲུང་དེའུ་དེ་ལ་ཡུལ་ཉེར་བཞིའི་མཁའ་འགྲོ་མ་ཐམས་ཅད་རྒྱན་གསོལ་
ནས་འཆམ་གྱིན་འདུག ཁོང་རྣམས་བྱོན་པ་དང་རྒྱན་ཐམས་ཅད་དེ་ལ་སྤུངས་ནས་ཁོ་རང་རྣམས་
མཚོ་ལ་ཐིམ། འགྲོ་མགོན་དང་རྒྱལ་པོ་ལྷན་རྒྱས་ཕྱག་འཚལ། སྤང་ཁར་ཕེབས་ཙ་ན་ལྷ་མ་
མཆེད་གཉིས་ཀྱིས་དར་ཐག་འཐེན་བསུ་བ་བྱས། འགྲོ་མགོན་གྱིས་རྒྱལ་པོར་མདའ་གཅིག་རྒྱོབས་
གསུངས། རྒྱལ་པོས་མདའ་རྒྱབ་པས་ཚོགས་ཁང་ཅན་དུ་སླེབས། དེ་ནས་བརྒྱ་གཅིག་ལང་སོང་
བས་འགྲོ་མགོན་གྱིས་བརྒྱ་ཤུལ་དུ་བརྒྱ་སྡོད་པས་རྟེན་འབྲེལ་ལེགས་གསུངས། ཚོགས་ཁང་ཆེ་བ་
དེ་རྟ་མགྲིན་གྱི་ཕོ་བྲང་ཞལ་གཟིགས། གཉོས་ཀྱིས་རྡོ་ཆས་ཆེན་མོ་ཡང་ཟེར། གདན་སའི་ཕོ་བྲང་
དེ་ཕྱག་ན་རྡོ་རྗེ་ཞལ་གཟིགས། དབུས་རི་རྒན་སྤང་མོ་ལ་སྒྲོལ་མ་དཀར་མོ་ཞལ་གཟིགས། རྒྱབ་
རི་དེ་ལ་སྒྲོལ་མ་སྔོན་མོ་ཞལ་གཟིགས། གཉོས་མགར་གཉིས་ཕེབས་དུས། བདེ་མཆོག་དྲུག་ཅུ་
རྩ་གཉིས་ཀྱི་དཀྱིལ་འཁོར་དང་། སྒྲོལ་མ་མཆེད་བདུན་གྱི་ལྷ་ཚོགས་ཞལ་གཟིགས། སྡོང་པོ་ལྡན་
སྐྱེས་ལ་གཙང་པ་རྒྱ་རས་ཀྱིས་ཡུལ་ཉེར་བཞིའི་དཔའ་བོ་མཁའ་འགྲོ་རྣམས་ཀྱིས་ཚོགས་འཁོར་བསྐོར་
བ་ཞལ་གཟིགས། ཁོང་ཡང་ཚོགས་གྲལ་དུ་ཚུད་དངོས་གྲུབ་བརྙེས། གོང་གི་བཞུགས་ཁྲི་འདི་
མཁའ་འགྲོ་རྣམས་ཀྱིས་ཕུལ་བ་ཡིན། སྡོང་པོ་འདི་ལ་གནས་བརྟན་བཅུ་དྲུག་གི་སྟ་གྲི་རྒྱབ་པས་
ཁྲག་འཛགས། སྡོང་པོ་ཁྲག་འཛགས་ཟེར། ཞིང་སྐྱོང་རྟ་ཕུར་གཡོན་གྱི་བྲག་དེ་ལ་བཅུ་གཅིག་
ཞལ་གྱིས་ཞལ་གཟིགས། ཅིག་ཅར་ཕུ་ཡི་ཕ་བོང་ཤོ་འདྲ་བ་ན་ཨོ་རྒྱན་གྱི་གཏེར་སྒོ་བརྒྱ་རྩ་བརྒྱད་ཀྱི་

རྩྭ་རིའི་གནས་བཤད་འབར་བ་རྒྱན་མཚན།
༨༠
ལྡེ་མིག་ཡོད། ལོགས་ན་མཚལ་གྱི་གཡུང་དྲུང་རིས་དང་གསེར་གྱི་རྡོ་རྗེ་རྒྱ་གྲམ་ཡོད། དེ་ནས་སྐྱེས་
བུཡར་བྱོན་པ་དང་གཉོས་མགར་གཉིས་བཅས། རུས་སྦལ་གྱིས་ལམ་བཀག་ནས་མ་བཏང་། གཏོར་
མ་བཏང་བཀའ་བསྒོ་བྱས་པས་བྲག་ལ་ཐིམ། ཡང་གཙང་པ་རྒྱ་རས་ཕེབས་དུས། སེང་གེ་གདོང་
ཅན་གྱིས་ལམ་བཀག་གཏོར་མ་བཏང་བཀའ་བསྒོ་འགྲམ་ལྕག་རྒྱབ་པས་ད་ལྟ་ཡང་གཡས་ཕྱོགས་དེ་ལ་
ཕྱག་རྗེས་ཡོད། ཕ་རིའི་བྲག་ལ་སྤྱན་རས་གཟིགས་མགོན་རྟ་ནག་ཅན། ཚུར་རིའི་ནགས་ཚལ་དེ་
ལ་མི་གཡོ་བ་དཀར་པོ་རྣམས་ཞལ་གཟིགས། སྐྱོབ་ཆེན་གྱིས་གཡས་ལོགས་ཀྱི་བྲག་དེ་ལ་མགོན་
པོ་སྟག་ཤམ་ཅན་ཞལ་གཟིགསII
 ། དེ་ནས་གཉོས་ཆེན་པོ་ཕེབས་དུས། སྐྱེས་བུའི་གཞལ་ཡས་
ཁང་ཡོངས་སུ་དག་པའི་ནང་དུ་སློབ་དཔོན་ཆེན་པོ་ལ་ཝ་པ་གྲུབ་ཆེན་བརྒྱད་ཀྱིས་བསྐོར་ནས་བཞུགས་པ་
དང༌། འཁོར་ལོ་སྡོམ་པའི་ལྷ་ཚོགས་དང་། གསང་བ་འདུས་པའི་དཀྱིལ་འཁོར་དང་། དགྱེས་
རྡོར་ལྷ་དགུའི་དཀྱིལ་འཁོར། རྗེ་སྒམ་པོ་པ་ལ་བཀའ་བརྒྱུད་ཀྱི་བླ་མ་རྣམས་ཀྱིས་བསྐོར་ནས་འདུག་
པ་གཟིགས། ཡུལ་ཉེར་བཞིའི་དཔའ་བོ་མཁའ་འགྲོ་ཐམས་ཅད་ཀྱིས་ཚོགས་འཁོར་བསྐོར་བ་གཟིགས།
ཁོང་ཡང་ཚོགས་གྲལ་དུ་ཚུད་ནས་དངོས་གྲུབ་བརྙེས། ཕྱིས་ཀྱི་དུས་སུ་ཆོས་རྗེ་རིན་པོ་ཆེ་ཨེ་ཆུང་ན་
བཞུགས་དུས། སྙིང་ནད་དྲག་པོ་གཅིག་བྱུང་བས་ཐུགས་རྗེ་ཆེན་པོ་ཡི་དམ་མཛད་ནས། བྱམས་
པའི་ཏིང་ངེ་འཛིན་ལ་བཞུགས་པས། ཞག་གསུམ་ཉི་མ་དྲོས་པའི་ནངས་པར་མི་ཁོ་བོའི་ལས་ངན་
རང་སར་དག གསུངས་ནས། ཐུགས་དམ་གྱི་ལྷ་བཞི་འོད་གསལ་གྱི་ངང་ལ་གཟིགས་སྐད།
ཆོས་རྗེ་གཉོས་མགར་གཉིས་རི་ཐེབས་གཉིས་པར་ལུང་བསྟན་ནས་བྱོན། སྔོན་གྱི་རྣམ་པར་ཐར་པ་
ལ་བརྟེན་ནས་བོད་ཀྱི་ཕ་བོང་སྐྱབས་ཆེན་འདི། མཁའ་འགྲོམ་རྣམས་ཀྱི་རྟ་རྔའི་དྲ་མིག་ལ་གདན་

གཉོས་ཀྱི་འབར་བ་རྒྱན་མཚན་ལམ་ཡིག
= ༨༡
དྲངས་ནས། ལ་ཝ་པའི་དབུ་ལ་གདུགས་ཕུབ་པ་ཡིན་པ་འདུག དེ་ཡང་རྒྱ་དང་བོད་ཀྱི་ས་
མཚམས་ན་ཡོད་ཀྱང་། བོད་ཀྱི་ཕ་བོང་སྐྱབས་ཆེན་བྱ་བ་ཡིན། དེ་ཡི་ནང་དུ་ཚོགས་འཁོར་བསྐོར་
ཞིང་ཕྱག་རྒྱ་ཆེན་པོ་ཐུན་རེ་བསྒོམ་ན། འཁོར་བ་ནས་སྐྱོབ་པས་སྐྱོབ་ཆེན་ཞེས་ཕུག་པའི་གཏིང་དུ་ལ་
ཝ་པ་ཡི་ཞབས་རྗེས་ཡོད། སྐྱོབ་ཆེན་གྱི་རྒྱབ་རི་རྒྱལ་པོ་ཨིནྡྲ་བྷོ་ཏི་ཞལ་གཟིགས། གཉོས་མགར་
གཉིས་ཀྱིས་སྐྱོབ་ཆེན་དུ་བདེ་མཆོག་དྲུག་ཅུ་རྩ་གཉིས་ཀྱི་དཀྱིལ་འཁོར་དང་། སྒྲོལ་མ་མཆེད་བདུན་
གྱི་དཀྱིལ་འཁོར་ལྷ་ཚོགས་ཞལ་གཟིགས། ཆོས་རྗེ་འབྲི་གུང་༧སྐྱོབ་པ་རིན་པོ་ཆེ་ལ་བཀའ་བརྒྱུད་ཀྱི་
བླ་མ་རྣམས་དང་། གྲུབ་ཆེན་བརྒྱད་བཅུས་བསྐོར་བ་ཡི་དམ་གྱི་ལྷ་ཚོགས་དང་། ཡུལ་ཉི་ཤུ་རྩ་
བཞིའི་མཁའ་འགྲོ་རྣམས་ཚོགས་ཀྱི་འཁོར་ལོ་བསྐོར་བ་ཞལ་གཟིགས། ཁོང་རྣམས་ཀྱང་ཚོགས་
གྲལ་དུ་ཚུད་རྒྱ་གར་གྱི་རྣལ་འབྱོར་ནག་པོ་སྤྱོད་པ་དང་མཇལ། གང་ནས་བྱོན་གང་དུ་བཞུགས་ཞུས་
པས། ངའི་ཕོ་བྲང་འདི་ཡི་འདབས་ན་ཡོད་དེ་ཁྱེད་ཀྱིས་མ་དྲན་ནམ་གསུངས། སྐུ་ཇི་ལྟ་བ་བཞིན་
བྲག་ལ་རང་བྱོན་ཡོད། གཉོས་དེ་སྔར་དྲན་པ་བརྗེད་མེད་འདྲ་བའི་དྲན་པ་གཅིག་རྙེད་བྱུང་གསུངསས།
ཁོང་ནག་པོའི་སྐུ་ཡི་སྐྱེ་བ་ཡིན་པ་དྲན། སྐྱེས་བུ་དང་གཉོས་མགར་དཔོན་གཡོག་རྣམས་བདུད་མགོན་
བླ་མཚོར་བྱོན་དུས། མཚོ་འཁོལ་བྱུང་བས་རི་བོའི་རྩེ་ལ་བྱོན་ཚོགས་དང་གཏོར་མ་བཤམ་པས་མཚོ་
འཁོལ་ཞི་བ་དང་། འཇའ་འོད་ཀྱི་གུར་ཁང་ན་ཐོད་པའི་གུར་ཁང་ནང་། དཔལ་ཡེ་ཤེས་ཀྱི་མགོན་
པོ་ཕྱག་བཞི་པ་ཡབ་ཡུམ་དང་། བདུད་མགོན་བྱ་རོག་གདོང་ཅན་ལ་འཁོར་ནག་པོ་སྟོང་གི་ཚོགས་
ཀྱིས་བསྐོར་བ་ཤིན་ཏུ་འཇིགས་པ་ཞལ་གཟིགས་སོ། །
བི་མའི་ལམ་ཡིག་ནས་ལུང་འདྲེན་བྱ། དེ་ནས་ཕྲེད་དེ་ལ་བྱོན་པ་དང་མཚོ་ཆུང་གཅིག་གི་ནང་ནས་བྱ་

རྩྭ་རིའི་གནས་བཤད་འབར་བ་རྒྱན་མཚན།
༨༢
སྐད་འདོན་བཞིན་གཉོས་ལ་ཐེ་ཚོམ་བྱུང་ནས། གཏོར་མ་བཏང་བཀའ་བསྒོ་བྱས་ནས་བྱ་དེ་མཚོ་ལ་
ཐིམ། ཡང་ཕར་བྱོན་རྩ་ན་མཚོ་ཆུང་གཅིག་གི་ནང་ནས། ཁྱི་གུ་ཁམ་པ་གཅིག་གིས་གཉོས་ཀྱི་ཐུ་
བ་ནས་འཇུས་བྱུང་སྐད། སྒྲོལ་མ་བླ་མཚོར་བྱོན་དུས་འཇའ་དང་འོད་ཀྱི་གུར་ཁང་དུ། ཡུལ་ཉེར་
བཞིའི་དཔའ་བོ་དང་མཁའ་འགྲོ་མ་ཐམས་ཅད་ཁྲུས་བྱེད་པར་ཞལ་གཟིགས། ཁྲུས་མཚོ་ཆེན་པོར་
མཚན་གསོལ། ཨ་ལ་ལ་ཤིན་ཏུ་ངོ་མཚར་ཆེ་བ་འདུག་གསུངས། ལྷ་མོ་སྐྱབས་བདུན་མའི་བསྟོད་
པ་ཡང་མཛད། ཡ་གིའི་བྲག་དེ་ལ་མགོན་པོ་གྲི་གུག་ཅན་འདིའི་སྒོ་སྲུང་དུ་ཞལ་གཟིགས། དེ་ནས་
བདེ་མཆོག་མཚོ་ཁར་འཇའ་གུར་གྱི་ནང་དུ་བདེ་མཆོག་དྲུག་བཅུ་རྩ་གཉིས་དང་། ལྷ་བཅུ་གསུམ།
ལྷ་ལྔ་མ་རྣམས་མཚོ་གོང་འོག་གསུམ་ལ་རིམ་གྱིས་ཞལ་གཟིགས། སྐྱོབ་ཆེན་པའི་མཚོ་དེ་ལ་གཙང་
པ་རྒྱ་རས་ཀྱིས་སྤྱན་རས་གཟིགས་ཀྱི་སྤྱན་མཚོར་གཟིགས། སྐྱེས་བུས་བདེ་མཆོག་དྲུག་ཅུ་རྩ་གཉིས་
ཀྱིས་སྤྱན་མཚོར་གཟིགས། སྐྱེས་བུ་དཔོན་སློབ་རྣམས་ཡར་བྱོན་དུས། སྒོ་སྲུང་སེང་གེའི་གདོང་
ཅན་གྱིས་ཐེ་ཚོམ་བྱུང་བའི་ཆོ་འཕྲུལ་སྣ་ཚོགས་བསྟན་ནས་སྤྱན་ཆབ་བསྙིལ་དགོས་བྱུང་། གཏོར་
མ་བཏང་གསོལ་བ་བཏབ། བཀའ་བསྒོ་བྱས་པས་དེ་ཡི་གཡོན་ཕྱོགས་ན་བྲག་སྙིང་འདྲ་བ་གཅིག་
ཡོད། དཔལ་རི་ཟླུམ་པོ་ཟེར་བ་ཡིན། ང་ཡི་ཕོ་བྲང་ཡིན། གཏོར་ལམ་ཕ་ལྷོ་ན་ཡོད་ཟེར་རི་དེ་
འཐིམ་སོང་། བྲག་ལོགས་དེ་ལ་སྤྱན་རས་གཟིགས་དང་ཁྲག་གཤེད་སེང་གེ་བ་དོང་ཅན་རྣམས་གཟིགས།
རི་འདི་ཞིང་སྐྱོང་གི་ཐུགས་ཀྱི་རྟེན་ཡིན། གཉོས་ཆེན་པོ་ལ་ཁར་ཕེབས། རྩེ་ན་མགོན་པོ་སེང་གདོང་
ཅན་དང་མཇལ། གཏོར་མ་བཏང་དམ་ལ་བཏགས། ཁོ་ན་རེ། འོག་གི་བྲག་འདི་ང་ཡི་གཏོར་
ལམ་ཡིན། གཡོན་ཕྱོགས་ཀྱི་རི་དེ་ང་ཡི་ཕོ་བྲང་ཡིན། ང་འདི་ན་ཡོད་པ་ཡིན། ཁྱེད་ཀྱི་བུ་བརྒྱུད་

གཉོས་ཀྱི་འབར་བ་རྒྱན་མཚན་ལམ་ཡིག
༨༣ 
དང་བཅས་པ་གདོང་གྲོགས་བྱེད། ང་ལ་གཏོར་མ་ཕུལ་ཅིག་ཟེར་རི་དེ་ལ་ཐིམ་སོང་། ལ་ཁ་ན་བུ་
མོ་ཆེ་ཐེན་གཡས་ཀྱི་བྲག་དེའི་ལོགས་ན་མགར་དམ་པས་ཚེ་དཔག་མེད་སྐུ་གཟིགས། རྡོ་རྗེ་རྣལ་
འབྱོར་མ་འཇའ་དེ་ལ་ཐིམ་སོང་། ཨེ་ཚང་སྒང་དུ་བྱོན་དུས། སྐྱེས་བུ་གཉོས་མགར་གསུམ་གྱིས་
ཕུག་པ་འདི་ན་ཡུལ་ཉེར་བཞིའི་མཁའ་འགྲོ་མ་ཐམས་ཅད་ཚོགས་འཁོར་མཛད་པ་གཟིགས། ཁོང་
རྣམས་ཀྱང་ཚོགས་གྲལ་དུ་ཚུད་ནས་དངོས་གྲུབ་རྙེད། སྐྱེས་བུར་དཔལ་ལྷ་མོའི་ཞལ་གཟིགས་གཏོར་
མ་ཕུལ་བས་ཝ་མོ་བུ་བདུན་མར་ལངས་སོང་། འཇའ་དམར་པོ་གཅིག་ཏུ་ཡལ་ནས་སོང་། ཕག་
མོ་ལྷ་བདུན་ཡིན་པ་མཁྱེན། གཉོས་མགར་དཔོན་སློབ་རྣམས་ཀྱིས་དཔལ་ལྷ་མོའི་ཞལ་གཟིགས།
གཏོར་མ་ཕུལ་བས་ཕྲིན་ལས་རྣམ་བཞི་སྒྲུབ་པ་ཞལ་གྱིས་བཞེས། བྲག་ལ་ཨ་ཡི་ཆར་པ་བབས་པ་
གཟིགས། ད་ལྟ་ཡང་ཨ་དཀར་པོ་ཡོད། བྲག་ཕུག་དེ་ཡི་ཡར་ངོས་ན་ཐུབ་པ་གཙོ་འཁོར་གསུམ་
ཞལ་གཟིགས། མར་ངོས་ལ་ལྷ་མོ་དུང་སྐྱོང་མ་ཞལ་གཟིགས། སྣང་བ་དག་པས་མཚོལ་ད་ལྟ་
ཡང་གསལ་པོར་ཡོད། མདུན་གྱི་དེའུ་དེ་ལ་མཆོད་པའི་ལྷ་མོ་གྷིར་ཏི་མ་ཞལ་གཟིགས། དཔལ་རི་
ལྷུམ་པའི་འདབས་ལ་ཀྱ་ཐུབ་པ་གཙོ་བོར་གྱུར་པའི། སངས་རྒྱས་སྟོང་རྩ་གཉིས་རྩེ་རུ་གདུགས་
དང་བཅས་པ་ཞལ་གཟིགས། དེ་ཡི་གཤམ་ན་སྨན་ལྷ་དང་གནས་བརྟན་བཅུ་དྲུག་ཞལ་གཟིགས།
ཕར་ལོགས་ཀྱི་ཆུ་འཕྱར་དེ་ལ་ལྷ་མོ་དུང་སྐྱོང་མ་ཞལ་གཟིགས། དེ་ནས་རྡོ་རྒྱང་གི་ས་ན། རྒྱལ་
པོའི་ལམ་ཡིག་ནས་གསལ་བ་ལྟར། པར་པ་རོང་བྱ་བ་འདི་ཡིན། སྦ་རོང་དེ་ལ་འཇའ་གུར་གྱི་ནང་
དུ་ཨེ་ཀ་ཛ་ཏི་ཞལ་གཟིགས། སྐུ་རང་བྱོན་དུ་ཡོད། དེ་ཡི་ཕ་རི་ན་ཇོ་བོ་རྗེའི་ལམ་ཡིག་ནས་གསལ་
བ་ལྟར། བྲག་ལོགས་ལ་སོ་ཕག་གི་རང་བྱོན་མཆོད་རྟེན་ཡོད། གཉོས་མགར་གྱིས་ཀྱང་དེ་ལྟར་

རྩྭ་རིའི་གནས་བཤད་འབར་བ་རྒྱན་མཚན།
ཞལ་གཟིགས། ལམ་འོག་གི་བྲག་དེ་ལ་གཉོས་ཀྱི་རྡོ་རྗེ་ཕག་མོ་ཞལ་གཟིགས། ཡང་ཆོས་རྗེ་རྒོད་
ཚང་པས་ཨེ་ཚང་སྒང་དུ་ལོ་བཞུགས་མཛད་དུས། ཕོ་བྲང་འདི་ལ་སྔགས་ཀྱི་རྒྱལ་པོ་ཞལ་གཟིགས།
ཐུགས་དམ་འུར་ནས་སྤྲོ་བསྡུ་ཡང་མཛད། ཕོ་བྲང་ལ་ཕར་མཆོངས་ཚུར་མཆོངས་བྱས་པས་ཞབས་
རྗེས་ཕ་རི་ཚུ་རི་གཉིས་ཀར་ཡོད། དེ་ནས་རྡོ་རྒྱང་གི་ས་ན་མགོན་པོ་ཕྱག་བཞི་པ་གཙོ་འཁོར་ལྔ་ཞལ་
གཟིགས། ཡང་ཐུགས་ཀྱི་མགོན་པོ་སྲོག་བདག་བྱ་རོག་གདོང་ཐུགས་ཀའི་བྲག་ལ་རང་བྱོན་ཞལ་
གཟིགས། གསུང་གི་མགོན་པོ་སྲོག་བདག་བྱ་རོག་གདོང་ཅན་མགྲིན་པའི་བྲག་ལ་རང་བྱོན་དུ་གཟིགས།
བཀའ་སྡོད་སེང་གེ་གདོང་ཅན་གྱིས་ཧ་ཧ་ཟེར་ནས་དགོད་བྱུང་བས། གཏོར་མ་བཤམ་པས་ཕ་བོང་
ལ་ཐིམ། སྐྱེས་བུས་གཏོར་མ་བཏང་བས་ཡེཤེས་མགོན་པོ་ཕྱག་གཡས་པ་བརྐྱང་ནས་ཐོད་པར་གཏོར་
མ་བཞེས། མཆོག་ཐུན་མོང་གི་དངོས་གྲུབ་ཐོབ། ཡེ་ཤེས་མགོན་པོའི་བསྟོད་པ་མཛད། ཕྱིར
བས་ཀྱི་བུ་སློབ་རྣམས་བུ་བཞིན་སྐྱོང་བར་ཞལ་གྱིས་བཞེས། མི་ལྤགས་ཐང་འདི་གླང་ཆེན་གྱི་ཀོརློན་
རྐྱང་པར་གཟིགས། ཐང་འདི་ལ་བྱམས་པ་ཐང་ཟེར་བ་ཡིན། འདི་ཡི་བྲག་ལ་བྱམས་པའི་ཞབས་
རྗེས་ཀྱང་ཡོད། མི་ལྤགས་ཐང་དུ་སྐྱེས་བུ་དང་གཉོས་མགར་གཙང་པ་རྒྱ་རས་རྣམས་ཀྱིས། རྡོ་
རྗེའི་ལུས་ཀྱི་རྩ་ཡི་བཀོད་པ་ཡང་གཟིགས། དུར་ཁྲོད་ཀྱི་གླིང་དུ་ཡང་གཟིགས། ཐང་འདི་ལ་མི་
མགོ་འཇའ་རིལ་མང་པོ་ཕར་རིལ་ཚུར་འགྲིལ་བྱས་ཏེ་གཏོང་དུ་མ་ཐུབ། གཏོར་མ་བྱས་བཀའ་བསྒོས་
པས་བྲག་དེ་ལ་ཐིམ་པར་གདའ། ཐང་འདི་ལ་རྩ་དབུ་མ་པའི་རྩ་རེ་ཡོད། དེ་ནས་མར་བྱོན་དུས་
གཡས་ཀྱི་བྲག་ལོགས་ལ་མཆོད་པའི་ལྷ་མོ་བཞི་མཁའ་འགྲོ་མ་སེང་གེའི་གདོང་ཅན་ཆོས་རྗེ་གཙང་པས།
དེ་ཡིས་གཡས་ལ་མགོན་པོ་ཁྲག་གཤེད་ཅན་གཙོ་འཁོར་གསུམ་ཞལ་གཟིགས། ཆུ་འགྲམ་ན་དབང་

གཉོས་ཀྱི་འབར་བ་རྒྱན་མཚན་ལམ་ཡིག
= ༨༥
ཕྱུག་ཆེན་པོ་ཡབ་ཡུམ་ཞལ་གཟིགས། དེ་ནས་ཡར་བལྟས་པས་མིག་རྒྱང་གི་སར། ལ་དེ་བརྒལ་
བན་བྲག་དམར་པོ་མི་རིང་གནམ་ལ་འཕྱོ་བ་འདྲ་བའི་བར་ན་ཆོས་འབྱུང་ཟངས་མཚོ་ཡོད། གཞལ་ཡས་
ཁང་ཡོངས་སུ་དག་པ་ན། པདྨ་འདབ་སྟོང་དང་ལྡན་པ་ལ་དམར་མོ་གསུང་གི་ཌཱ་ཀི་མ་མཁའ་འགྲོ་
བྱེ་བ་འབུམ་གྱིས་བསྐོར་བ། གཉོས་མགར་རྣམ་གཉིས་དང་སྐྱེས་བུ་བཅས་ལ་ཞལ་གཟིགས། ཚོགས་
དང་གཏོར་མ་བཤམ་གསུང་གི་དངོས་གྲུབ་ཞུ་བ་ནི་མཆོད་པ་འབུལ། འོད་ཟེར་མགྲིན་པ་ནས་སྤྲོ་བསྡུ་
གོང་དང་འདྲ། ལྷ་ཡི་སྐུ་མདོག་སོ་སོར་ཤེས་པར་བྱའོ། །སྔགས་ནི་པདྨ་ཊཱ་ཀི་ནི་ཞེས་པའོ། ། ཡ་
གིའི་བྲག་འདི་ལ་དཔལ་རྟ་མགྲིན་དུ་ཞལ་གཟིགས། མཚོ་བཤམ་དེར་སྦྲུལ་ཁྲ་བོ་གཅིག་འདུག་སྒོ་
སྲུང་ཡིན་པར་མཁྱེན། མཚོ་གཞུག་དེ་ནས་མར་བྱོན་པའི་ཐང་རི་ལ་མགར་དམ་པ་བྱོན་པས་རྗེ་བཙུན་
འཇམ་དབྱངས་མགོན་པོ་ཞལ་གསུམ་ཕྱག་དྲུག་ནམ་མཁའ་གང་བ་གཅིག་ཞལ་གཟིགས་ནས། །
བུ་བཟུང་འཛིན་དྲི་བྲལ་ཆོས་ཀྱི་སྐུ། །
གཉུག་མར་གནས་པའི་བྱང་ཆུབ་སེམས། །
ནམ་མཁའ་སྒོམ་པའི་རྣལ་འབྱོར་པ། །
ཏིང་འཛིན་ཐང་ལ་བྱོན་པ་ལེགས།།
ཞེས་གསུངས་ནས་མི་སྣང་བར་གྱུར་ཏོ། །ཐང་ཏིང་འཛིན་ཐང་མཚན་གསོལ། དེ་ནས་མཐིང་
མཚོར་བྱོན། སྒོ་སྲུང་གིས་ལམ་བཀག མཚོ་འཁོལ་བྱུང་བས་གཏོར་མ་བཏང་བཀའ་བསྒོ་བྱས་
པས་ཤན་པ་ནམ་གྲུ་ཞལ་གཟིགས། དཔལ་ལྡན་ལྷ་མོའི་རྒྱུད་ནས་གསུངས་པ་བཞིན། གསེར་གྱི་
ཚུགས་ཤིང་ཁྲབས་སེ་ཁྲབས། གཡུ་ཡི་ཆོན་ཐག་སྦྲེངས་སེ་སྦྲེངས། དུང་གི་ཆོན་ཕུར་ཁྲོ་ལོ་ལོ།
85

རྩྭ་རིའི་གནས་བཤད་འབར་བ་རྒྱན་མཚན།
གསུངས་པ་བཞིན་འཇའ་གུར་ནང་དུ་ཐུགས་ཀྱི་ཀི་མ་མཁའ་འགྲོ་ཏིལ་གྱི་གང་བུ་ཁ་བྱེ་བ་ལྟར་གྱི་བསྐོར་
བ་ཞལ་གཟིགས། ཚོགས་གཏོར་བཤམ་ཐུགས་ཀྱི་དངོས་གྲུབ་ཞུ་བ་ནི། མཆོད་པ་ཕུལ་ལ་ཐུགས་
ཀ་ནས་འོད་ཟེར་སྤྲོ་བསྡུ་གོང་དང་འདྲ། སྐུ་མདོག་མཐིང་ཁ་བཛྲ་ཊཱ་ཀི་ཞེས་པའོ། །དེ་ནས་ཡར་
བལྟས་པ་ན་བལ་ཡུལ་གྱི་མཆོད་རྟེན་བྱ་རུང་ཁ་ཤོར་གྱི་བཀོད་པ་རྒྱ་གར་ནས་ལུང་བསྟན་པ་བཞིན། བྱ་
འདབས་གསུམ་རྩེགས་དང་བཅས་པ་ཕོ་བྲང་གི་དབུ་རྩེར་ཞལ་གཟིགས། ལུང་བསྟན་ཚུལ་ནི།
བལ་ཡུལ་གྱི་མཆོད་རྟེན་བྱ་རུང་ཁ་ཤོར་ནི་སྐུ་མདུན་དུ་བྱིས་པ་མོན་ཕྲུག་གསུམ་གྱིས་སྨོན་ལམ་བཏབ་
ནས། གཅིག་བོད་ཆོས་སྐྱོང་བའི་རྒྱལ་པོ་ཁྲི་སྲོང་ལྡེ་བཙན་དུ་སྐྱེ་བར་ག གཅིག་ཆོས་སྐྱོང་
མཁན་པོར་སྐྱེ་བར་ཤོག གཅིག་ལྷ་འདྲེ་གདུག་པ་ཅན་འདུལ་བའི་སྔགས་པར་སྐྱེ་བར་ཤོག ཅེས་
པ་དང་། ཁོང་གསུམ་སྨོན་ལམ་འདེབས་དུས་སུ་མདུན་གྱི་ནམ་མཁའ་ལ་སྦྲང་བུ་གཅིག་འདུག་པ་དེ་
ཤིབ་དང་། སྨོན་ལམ་སྟོབས་ཀྱིས་བསམ་ཡས་རྒྱལ་པོའི་སྲས་མོར་འཁྲུངས་པ་ཡིན་འདུག མཆོད་
རྟེན་དེ་ཡི་སྤྲུལ་པ་ཡུལ་ཉེར་བཞིན་རེ་ཡོད་པ་གཅིག་འདི་ཡིན། གཉོས་མགར་དཔོན་སློབ་འདིར་ཕེབས་
དུས། གོང་གི་བྲག་འདི་ལ་གཏོས་ཆེན་པོ་ལ། མ་ཕུག་པའི་ཕུག་པའི་ཕུག་པ་ཡོད། སློབ་དཔོན་
ཨན་ཙམ་བཞུགས་པས་ཤིན་ཏུ་གཉན་པ་འདུག་གསུངས། རྒྱབ་རི་ཡི་བྲག་དེ་ལ་ཆོས་རྗེ་གཙང་པས།
ཐུགས་རྗེ་ཆེན་པོ་ཕྱག་སྟོང་སྤྱན་སྟོང་ཞལ་གཟིགས། གཉོས་མགར་གཉིས་ཕ་རི་ཡི་ཆུ་འགྲམ་ལ་
དཔལ་ལྡན་ལྷ་མོ་དྲེའུ་ཆིབས་ནས་བྱོན་པ་ཞལ་གཟིགས། ད་ལྟ་ཡང་བྲག་ལ་དྲེའུ་རྗེས་ཡོད། དེ་
ནས་ཡང་བྱོན་ཆུ་བརྒལ་ཙ་ན། རི་ཐེབས་དང་པོ་ལ་གཉོས་ཀྱིས་ཕ་བོང་དེ་ལ་ཡི་གེ་བོ་ཐིམ་པ་གཟིགས།
རི་ཐེབས་གཉིས་པ་ལ་ཕག་མོ་ཞལ་གཉིས་མའི་སྐུ་ཕྱེད་ཐོན་ཙམ་པ་གཟིགས། རི་ཐེབས་གསུམ་པ་
86

གཉོས་ཀྱི་འབར་བ་རྒྱན་མཚན་ལམ་ཡིག
༨༧
ལ་ཕག་མོ་ལྷ་ལྔའི་དཀྱིལ་འཁོར་ཞལ་གཟིགས། བྲག་ལོགས་ལ་ཕག་མོ་དབུ་བཅད་མ་ཡང་གཟིགས།
ད་ལྟ་ཡང་རང་བྱོན་ཡོད། སྐྱེས་བུས་ཀྱང་དེ་ལྟར་གཟིགས། དེ་ནས་ལྷ་མོ་ཁར་བྱོན་ནས་ཆུ་འཕྱར་
དེ་ལ་འཇའ་ཡི་འོད་གུར་ནང་དུ་ལྷ་མོའི་རྒྱུད་ནས་ཇི་ལྟར་གསུངས་པ་བཞིན།
བྱང་ཐང་དེ་ནི་འཕྱམ་འཕྱོ། །
བྱང་རི་དེ་ནི་གྱ་མ་གྱུ། །
དེ་འདྲའི་ཐང་གི་འོག་ཤོད་ན། །
བྲག་ལ་ཆུ་འཐབ་འུར་རུ་རུ། །
ཙིཏྟ་གུར་གྱི་ནང་ཤེད་ན།།
དེ་ན་དཔལ་ལྡན་ལྷ་མོ་བཞུགས། །
ཞེས་གསུངས། དཔལ་ལྡན་ལྷ་མོའི་དྲེའུ་བཞོན་པ་ཞལ་གཟིགས། སྐྱེས་བུས་གཏོར་མ་ཕུལ་བས་
ལྷ་མོའི་ཕྱག་གཡས་པ་བརྐྱངས་པས་ཀ་པ་ལར་གཏོར་མ་བཞེས། ལྷ་མོའི་ཐུགས་ཀ་ནས་འོད་ཟེར་
གྱི་སྤྲོ་བསྡུ་མཛད། གུར་གྱི་ཁ་ཁྱེར་ལ་སངས་རྒྱས་སྟོང་སྐུ་ཞལ་གཟིགས། གཉོས་ཀྱི་ཡང་ཞལ་
གཟིགས། ཕྱག་གཡས་པ་ནར་མཛད་གཏོར་མ་ཕུལ། མ་བཅོས་ཆོས་སྐུམ་དང་། ཉི་མ་བྱང་
ཕྱོགས་མའི་བསྟོད་པ་མཛད། ལྷ་མོའི་ཐུགས་ཀ་ནས་འོད་ཟེར་གྱི་སྤྲོ་བསྡུ་ཡང་མཛད། མཆོག་
ཐུན་མོང་གི་དངོས་གྲུབ་ཀྱང་ཐོབ། ཡང་མགར་དམ་པ་ཆོས་ལྡིང་པ་ལྷོ་ཁར་བྱོན་དུས། དཔལ་
ལྡན་ལྷ་མོ་ཆུ་རླུང་འཚུབ་མའི་ནང་དུ་མཐོན་མཐིང་སྨུག་པོའི་གུར་ཁང་ནང་ན། ལྷ་མོས་དྲེའུ་བཞོན་
ནས་ཁ་ཁྲིད་དང་བཅས་པ་ཞལ་མཇལ། ལྷ་མོའི་ཞལ་ནས།

རྩྭ་རིའི་གནས་བཤད་འབར་བ་རྒྱན་མཚན།
༨༨
བུ་རྡོ་རྗེ་ལྟ་བུའི་ཏིང་འཛིན་ལ། །
རྟོག་འཛིན་གྱི་ལྷན་པ་མ་བཏབ་ཅིག །
དྲག་པོ་ཕྲིན་ལས་ཀྱི་སྦྱོར་བ་ལ། །
བྱང་ཆུབ་སེམས་ཀྱི་ཟིན་པར་གྱིས། །
གསང་སྔཊ་གནད་ཀྱི་གདམས་ངག་ལ། །
དམ་ཚིག་མིག་གི་འབྲས་ལྟར་རྩིས། །
ཅེས་གསུངས་ནས་ཕྱག་མཚན་དུ་གཏད། ཚོགས་དང་གཏོར་མ་ཕུལ། མགར་དམ་པས་མ་བདེ་
ཆོས་ཀྱི་དབྱིངས་ཅེས་བསྟོད། དེ་ནས་འཇའ་ཚོན་སྒང་དུ་བྱོན་ནས། བྲག་ཕུག་དེ་ལ་ཉི་ཤུ་རྩ་
བཞིའི་དཔའ་བོམཁའ་འགྲོ་ཐམས་ཅད་ཀྱིས་ཚོགས་འཁོར་བསྐོར་བཞལ་གཟིགས། ཁོང་གིས་ཚོགས་
དཔོན་མཛད་བཞུགས་ཁྲི་འདི་ཡི་སྟེང་ནས་མཁའ་འགྲོམ་རྣམས་ལ་སྨོན་པ་སེམས་བསྐྱེད་ཀྱི་ཆོས་གསུངས།
གཞན་ཆོས་གོས་ཉི་མའི་ཟེར་ལ་བཀལ་བ་སོགས་གྲུབ་རྟགས་མང་དུ་བསྟན་པ་གདའ། གོང་མའི་
བྲག་དེ་ལ་གཉོས་ཀྱིས་ཞིང་སྐྱོང་བླ་མཁར་དུ་གཟིགས། གོང་མའི་མཚོ་དེ་ཐུགས་རྗེ་ཆེན་པོ་སྤྱན་མཚོར་
གཟིགས། ཤེལ་རིའི་འདབས་དེ་ལ་སྐྱེས་བུ་གཉོས་མགར་རྣམས་ཀྱང་སངས་རྒྱས་སྟོང་སྐུའི་ཕོ་
བྲང་ཞལ་གཟིགས། ཡང་སྐྱེས་བུ་བྱོན་དུས་ལམ་གར་ཡོད་དགོངས་ཙ་ན། ཨེ་ཚང་དུ་གཟིགས་
པ་དང་ཝ་མོ་བདུན་སྒང་དེ་ལ་ཡལ་བ་དང་། ལ་ཁར་ཕེབས་ཙ་ན། འཇའ་དམར་པོ་གཅིག་ཏུ་
ཡལ་ནས་སོང་། ཕག་མོ་ལྷ་བདུན་ཡིན་པ་མཁྱེན། དེ་ནས་གསེར་མཚོར་བྱོན་གཞལ་ཡས་ཁང་
ཡོངས་སུ་དག་པའི་ནང་དུ། ཡོན་ཏན་གྱི་ཌཱ་ཀིམ་གསེར་མོའབུམ་གྱིས་བསྐོར་བཞལ་གཟིགས། ཚོགས་

གཉོས་ཀྱི་འབར་བ་རྒྱན་མཚན་ལམ་ཡིག
= ༨༩ -
གཏོར་ཕུལ། འོད་ཟེར་ལྟེ་བ་དངོས་གྲུབ་ཞུ་བ་ནི། རཏྣ་སི་དྷིའོ། །མཚོ་དེ་མཚོ་ཕྲན་རྒྱ་རྩ་བརྒྱད་
ཀྱིས་བསྐོར་བའོ། །དེ་ནས་ལ་ཁ་དེ་རུ་སྐྱེས་བུ་མཁའ་འགྲོ་རྣམས་ཀྱིས་ཚོགས་འཁོར་ཤ་སྐམ་མང་
པོ་ཕུལ། གཉོས་ལ་ཡང་སྲིན་པོ་རྣམས་ཀྱིས་ཤ་སྐམ་མང་པོ་ཕུལ། ཤ་སྐམ་ལ་མཚན་གསོལ།
ལྕགས་ཀྱི་ལུག་ཐུག་ཆེན་པོ་གཉིས་ཀྱིས་ལམ་བཀག གཏོར་མ་བཏང་བཀའ་བསྒོ་བྱས་ལམ་གོང་
འོག་གི་བྲག་ལ་ཐིམ། གཉོས་ལ་ཕ་བོང་ཁ་འཐབ་བཞི་ཡོད་པ་གཅིག་འདི་ཡིན། གཉོས་མགར་
གཉིས་ལ་ཡུལ་ཉེར་བཞིའི་མཁའ་འགྲོ་རྣམས་ཀྱིས་ཆོས་པོ་ཏི་རེ་ཕུལ། མགར་དམ་པའི་གསུང་རབ་
རྣམས་སྒྲོག་མཁན་མེད་ཀྱང་སྒྲ་འུར་དི་རེར་བསྒྲགས་པ་གསན། དེ་ནས་མར་བྱོན་ཆོས་རྗེ་གཙང་པ་
ལ་ལྕགས་ཀྱི་ཕ་བོང་ཁ་ཐབ་ཡོད། ཐང་འདི་བྱམས་པ་འབྱོན་པའི་ཐང་ཡིན། རི་འདི་བྱམས་པའི་
སྐུར་གཟིགས། དེ་ནས་མར་བྱོན་པ་དང་། སྐྱེས་བུ་གཉོས་མགར་གཉིས་ཀྱིས་རི་དེ་ཕག་མོ་དབུ་
བཅད་མར་གཟིགས། དེ་ནས་མར་བྱོན་ཙ་ན། གཉོས་ཀྱི་དགོངས་པ་ལ། འོ་རྒྱལ་སྙམ་པ་
གཅིག་བྱུང་བའི་ངང་ནས། རུས་སྦལ་གཅིག་གིས་ལམ་བཀག་གཏོར་མ་བཏང་བཀའ་བསྒོས་པས་
བྲག་ལ་ཐིམ། ཆོས་རྗེ་རིན་པོ་ཆེ་མདུན་གྱི་ནམ་མཁར་བྱོན་ནས། བླ་མའི་བཀའ་མ་བཅག་པར་
གནས་སྐོར་གཅིག་སྐོར་གསུངས། གསང་སྔགས་ཀྱི་ལྷ་ཚོགས་རྣམས་ཞལ་མཇལ་བའི་དུས་ཡོང་
གསུངས། སྐྱེས་བུ་འདིར་ཕེབས་དུས་ལུང་པ་ཐམས་ཅད་འཇའ་དང་འོད་ཀྱིས་གང་འདུག ཁྱད་
པར་ཕུག་པ་འདི་འཇའ་འོད་འཁྱིལ་འདུག འདི་ན་ཡུལ་ཉེར་བཞིའི་དཔའ་བོ་མཁའ་འགྲོ་རྣམས་ཀྱིས་
ཚོགས་འཁོར་བསྐོར་འདུག ཁོང་གིས་ཚོགས་དཔོན་མཛད། མཆོག་ཐུན་མོང་གི་དངོས་གྲུབ་རྙེད།
ཕུག་པ་འདི་ཡི་ལོགས་ལ་ལྷ་མོ་དྲེལ་བཞོན་མ། གཡོན་ཕྱོགས་ཀྱི་བྲག་ལ་མཁའ་འགྲོ་སྡེ་ལྔ། གཡས་
89

རྩྭ་རིའི་གནས་བཤད་འབར་བ་རྒྱན་མཚན།
ཀྱི་བྲག་ལ་མགོན་པོ་གྲི་གུག ཟམ་གདོང་ཕ་གིར་ཡེ་ཤེས་མཁའ་འགྲོ་ལྔ་ལ་མཆོད་པ་འབུལ་བ་ཞལ་
གཟིགས། ལུང་པ་ཐམས་ཅད་འཇའ་དང་འོད་ཀྱིས་གང་ཞིང་ཁྱད་པར་དུ་ཕུག་པ་འདི་གང་འདུག འོད་
འབར་ཕུག་མོ་ཆེ་མཚན་གསོལ། ཡུལ་ཉེར་བཞིའི་མཁའ་འགྲོམ་རྣམས་ཀྱིས་ཚོགས་དཔོན་མཛད།
བཞུགས་ཁྲི་འདི་ཡི་སྟེང་ནས་མཁའ་འགྲོ་རྣམས་ལ་འཇུག་པ་སེམས་བསྐྱེད་ཀྱི་ཆོས་གསུངས། གཞན་
ཡང་ཆོས་གོས་ཉི་མའི་ཟེར་ལ་བཀལ་ནས་གྲུབ་རྟགས་མང་དུ་བསྟན། གོང་གི་ཕ་བོང་དེ་ཞིང་སྐྱོང་
གི་བླ་མཁར་ཡིན། ཨོཾ་ཨཱཿ ཧཱུྃ་གི་ཆར་པ་བབས་པ་གཟིགས། བླ་མ་ལྷོ་རིན་པོ་ཆེ་བྱོན་དུས། ཨོཾ་
ཨཱ༔ ཧཱུྃ་གཟིགས་པ་གདའ། ད་ལྟ་ཡང་བྲག་ལོགས་ལ་ཡིག་འབྲུ་གསུམ་གྱི་རང་བྱོན་ཡོད། ལུང་
པ་འདི་དཔའ་བོ་མཁའ་འགྲོའི་རུ་བའི་གང་བ་གཟིགས། ཁོང་དཔོན་སློབ་རྣམས་རྒྱགས་ཟད་ནས། གཉོས་
ཆེན་པོས་ཉེ་གནས་ལ་ཚ་བ་ཕོབ་གསུངས། ཉེ་གནས་ཀྱིས་ཅི་ཡང་མེད་ཞུས་པས། ཨའུ་ཙེ་ཁྱེད་
རང་སྐྱིད་བུ་ཚུགས་གསུངས། བླ་མ་སྐུ་ཐང་གསོལ་ཕ་རི་ལ་བྱོན་ནས་རུ་བ་རྣམས་ལ། བསོད་
སྙོམས་མཛད་པས་དཀར་ཕུད་དང་འབྲས་ཕུད་མང་དུ་ཕུལ་ནས། བླ་མ་རིན་པོ་ཆེ་སང་ཕོད་ཀྱང་བྱོན་
པར་ཞུ་ཟེར་ནས། ཁོང་རྣམས་ཀྱིས་ཡོན་བདག་ཁས་བླངས་ཏེ། ཐུན་མོང་གི་དངོས་གྲུབ་ཐམས་
ཅད་འདིར་ཐོབ་པ་ཡིན། སྔོན་གྱི་རྣམ་པར་ཐར་པ་ལ་བརྟེན་ནས། བསོད་སྙོམས་བྱེད་གསོལ་བ་
འདེབས། བརྒྱ་རྡོ་བརྩིགས་པས་མཁའ་འགྲོ་དཔའ་བོ་ཐམས་ཅད་མཉེས་པར་གདའ། དེར་གཟིམས་
པས་མནལ་ལམ་དུ། མཆོད་ཁང་སྒོ་བརྒྱ་རྩ་བརྒྱད་ཡོད་པ་གཅིག་གཟིགས། བན་བཙུན་གཅིག་
གིས་ལྡེ་མིག་སློ་མ་གང་ཕུལ། ལྡེ་མིག་རེ་རེས་སྒོ་རེ་ཕྱེས་པས་མཆོད་ཁང་བརྒྱ་རྩ་བརྒྱད་ཀྱི་ནང་ནས་
གསང་སྔགས་ཀྱི་ལྷ་ཚོགས་མ་ལུས་པ་ཞལ་གཟིགས། ཆོས་སྐུ་རྡོ་རྗེ་འཆང་གིས་གཙོ་བོར་གྱུར་པ་

གཉོས་ཀྱི་འབར་བ་རྒྱན་མཚན་ལམ་ཡིག
བཀའ་བརྒྱུད་ཀྱི་བླ་མ་རྣམས་ཞལ་གཟིགས། མགར་དམ་པས་ཡང་གོང་ལྟར་གཟིགས། གཏོས་
ལ་མ་ཕུག་པའི་ཕུག་པ་བཞི། ཕུག་པའི་ཕུག་པ་བཞི། མ་རྩིག་པའི་ཁྲི་བཞི། རྩིག་པའི་ཁྲི་བཞི།
དངོས་གྲུབ་ཀྱི་རི་བཞི། རོང་ཆེན་པོ་བཞི། ཆུ་ཆེན་པོ་བཞི། ཐང་ཆེན་པོ་བཞི། སྒང་ཆེན་
པོ་བཞི། ལ་ཆེན་པོ་བཞི། ཕ་བོང་ཁ་ཐབ་ཀྱི་འཕྲང་རིང་བཞི། མི་མ་ཡིན་གྱི་བུ་སློབ་བཞི་ཡོད་
པར་གདའ། མ་ཕུག་པའི་ཕུག་པ་བཞིན། ལྷ་མོ་འཇའ་ཚོན་ཕུག འོད་འབར་ཕུག དོམ་ཚང་
ཕུག་དང་བཞིའོ། །ཕུག་པའི་ཕུག་པ་བཞི་ནི། ཀ་ལ་ཕུག དོམ་ཚང་ཕུག སྤར་པ་རོང་ཕུག་
སྟག་ཚང་རོང་ཕུག་དང་བཞིའོ། །མ་རྩིག་པའི་ཁྲི་བཞི་ནི། འོད་འབར་མཚོན་གཅིག ཞིང་མོ་
ཁྲག་ཁྲིག་ན་གཅིག སྟག་ཚང་རོང་ན་གཅིག དོམཚང་རོང་ན་གཅིག་བཅས་བཞི། རྩིག་པའི་
ཁྲི་བཞི་ནི། འཇའ་ཚོན་སྒང་ན་གཅིག འཕྲང་སྐྱོགས་མོན་གཅིག སྤར་ཏ་ཡིད་བཞིན་ན་གཅིག
ཞིང་མོ་ཁྲག་ཁྲིག་ན་གཅིག་བཅས་བཞི་དེ་བཞིན་ཡིན། རོང་ཆེན་བཞི་ནི། སྤར་པ་རོང་། འོད་
འབར་རོང་། སྟག་ཚང་རོང་དང་བཞི། ཐང་ཆེན་པོ་བཞི་ཡང་དེ་བཞིན་ཏེ། ཆུ་ཆེན་པོ་བཞི་ཡང་
དེ་བཞིན་ཡིན། དངོས་གྲུབ་ཀྱི་རི་བཞི་ནི། དཔལ་ཤེལ་རི་དང་། མཁའ་སྤྱོད་ཀྱི་རི་གསུམ་དང་
བཞིའོ། །དཔལ་ཤེལ་རི་ལ་ཟུར་ཆེན་པོ་བཞི་ཡང་ཟེར། སྒང་ཆེན་པོ་བཞི་ཡང་ཟེར། ཟུར་བཞི་
ནི། ཨེ་ཚང་གི་ལ། ཤ་སྐམ་ལ། མཁའ་སྤྱོད་ལ། ཤ་ངུས་ལ་དེ་རྣམས་ཡིན། ཕ་བོང་
ཁ་འཐབ་བཞི་ནི། ཤ་སྐམ་ལ་ན་གཅིག སྟག་མ་ལ་ན་གཅིག སྟག་ཚང་ན་གཅིག ནེ་རིང་
དང་བཞིའོ། །མི་མ་ཡིན་གྱི་བུ་སློབ་བཞི་ནི། ཐང་ལྷ། ཀུན་དགའ་གཞོན་ནུ། ཀླུ་དབང་པོ་
ལྷང་ལྷང་། བཙན་གྲལ་སྐྱེས་རྣམས་སོ། །བཙན་གྲལ་སྐྱེས་ནི། མོན་ལྕགས་ས་སྒ་རུས་དམ་

རྩྭ་རིའི་གནས་བཤད་འབར་བ་རྒྱན་མཚན།
ལ་བཏགས་པ་མོན་གྱི་ལྷ་འདྲེ་ཡིན། སྐྱེས་བུས་འོད་འབར་གྱི་ཕ་རི་ལ། གསེར་གྱི་བུམ་པ་རྟ་ནག་
ཅན། མགོན་པོ་ཏྲག་གཤེད། རྒྱལ་ཆེན་རིགས་བཞི། མཆོད་པའི་ལྷ་མོ་བཞི། མཁའ་འགྲོ་
སེང་གདོང་མ་འབིར་བ་པ་རྣམས་ཞལ་གཟིགས། སྐྱེས་བུ་སྟག་མ་ལ་བྱོན། ལས་མཁན་བྱ་རོག་
གདོང་ཅན་གྱི་གག་པ་སྡེབས་ཤིང་གཏོང་དུ་མ་ཉན་པས། གཏོར་མ་བཏང་བཀའ་བསྒོ་བྱས་པས་
དེའུ་དེ་ལ་ཐིམ་སོང་། འོད་འབར་གྱི་སྒོ་སྲུང་དུ་གཟིགས། སྐྱེས་བུར་སློབ་མ་ལྡན་མ་གཅིག་ཡོད་
I
པ། ལ་དེ་ལ་ཆད་པ་ལྡན་ཆད་སྟག་ལ་བཏགས། གཉོས་མགར་གཉིས་འདིར་ཕེབས་དུས། ལྕགས་
ཀྱི་ལུག་ཐུག་ཆེན་པོ་གཉིས་འཐབ། གཏོར་མ་བཏང་བཀའ་བསྒོ་བྱས་བྲག་འདི་ལ་ཐིམ་པ་ཡིན། གཉིས་
ཀྱི་ཕ་བོང་ཁ་འཐབ་གཅིག་འདི་ཡིན། རི་འདི་ཆོས་རྗེ་གཙང་པས་རིགས་གསུམ་མགོན་པོ་ཞལ་གཟིགས།
དེ་ཡི་རྩེ་ལ་སྨན་ལྷའི་ལྷ་ཚོགས་ཞལ་གཟིགས། སྐྱེས་བུ་གཡོན་བསྐོར་ལ་བྱོན། གཉོས་མགར་
གཉིས་གཡས་བསྐོར་དུ་བྱོན། འདིར་ལྷན་རྒྱས་པས། དཔའ་བོ་ཐམས་ཅད་ཀྱིས་བསུ་བ་བྱས།
བླ་མ་རྣམས་ཕྱག་ཕེབས་སམ་ཟེར་དངོས་གྲུབ་ཕུལ། དཔའ་བོ་ལ་ཞེས་མཚན་གསོལ། དེ་ནས་
འུ་ལ་ལ་བྱོན། དཔའ་མོ་རྣམས་ཀྱིས་བསུ་བ་བྱས། དཔའ་མོལ་ཞེས་མཚན་གསོལ། ཞབས་
འདི་ན་འབྲུག་པའི་སྲོག་བདུད་མཚོ་ནག་ཡོད། དེ་ནས་གཉོས་ཆེན་པོ་བཤགས་པ་ལ་ཁར་ཕེབས་
དུས། བཀའ་སྲུང་གཞི་བདག་རྣམས་ཀྱིས་ཁ་ཆར་བུ་ཡུགས་འཚུབ་ཀྱིས་འདས། རྟགས་དང་ཆོ་
འཕྲུལ་སྣ་ཚོགས་བསྟན། མདུན་གྱི་ནམ་མཁའ་ལ་ཆོས་རྗེ་རིན་པོ་ཆེ་སེང་གེ་ལ་ཆིབས་ནས་བྱོན།
བཀའ་བརྒྱུད་ཀྱི་བླ་མ་རྣམས་ཀྱིས་བསྐོར་ནས། བུ་བཤགས་པ་མ་བྱས་ནས་གར་འགྲོ། བཤགས་
པ་བགྱིས། མི་གཙང་བ་སྤྱད་ནས་བཤགས་པ་མ་བྱས་ན་དམྱལ་བ་ཚ་ཁོལ་ཅན་དུ་སྐྱེ་བ་ཡིན་གསུངས།
92

གཉོས་ཀྱི་འབར་བ་རྒྱན་མཚན་ལམ་ཡིག་
གཉོས་ཀྱིས་ཐོ་རི་མཛད་ཨ་ཙི་ཙི་གསུངས་ནས་བཤགས་པ་མཛད་དོ། །སྐྱེས་བུ་འདིར་ཕེབས་དུས་
མཆེད་གཉིས་གཟིགས། བླ་མ་ཞང་གིས་གཡུ་མཚོ་བསྐོར་བ་ལ་རྫུ་འཕྲུལ་གྱིས་ནམ་མཁའ་ལ་བྱོན།
འདིར་ཕེབས་དུས་བུད་མེད་རྒན་མོ་འཁར་བ་ཐོགས་པ། བཞིན་མི་སྡུག་པ་མང་པོ་བྱུང་ནས། འཁར་
བ་བརྡབ་ཅིང་མཚན་མ་སྟོན་པ་སོགས་རྟགས་དང་ཆོ་འཕྲུལ་སྣ་ཚོགས་བསྟན་བྱུང་པས། གཏོར་མ་
བཏང་བཀའ་བསྒོ་བྱས་པས་མཚོ་དེ་ལ་ཐིམ། མི་སྡུག་པའི་མཚོ་ཟེར། སྐྱེས་བུ་གཉིས་མགར་
རྣམས་ཕེབས་དུས་སྤྱང་ཀི་ཆེན་པོ་གཅིག་གིས་ལམ་བཀག གཏོར་མ་གཏང་བཀའ་བསྒོ་བྱས་པས།
མཚོ་ལ་ཐིམ་ཁྲ་མོ་གཟི་མཚོའི་སྒོ་སྲུང་དུ་གཟིགས། ཁྲ་མོ་གཟི་མཚོར་བྱོན་གཞལ་ཡས་ཁང་གི་ནང་
ན་འཕྲིན་ལས་ཀྱི་ཊཱཀི་མ་འཁོར་དང་བཅས་པ་སྐྱེས་བུ་གཉོས་མགར་གཉིས་ཀྱིས་གཟིགས། ཚོགས་
གཏོར་དབང་ལེན་གོང་བཞིན་བྱ། གསང་གནས་འོད་ཟེར་གྱི་སྤྲོ་བསྡུ་དང་དངོས་གྲུབ་ཞུ། ཀརྨ་ཊཱ་
ཀི་ནིསི་དྷི་ཅེས་སོ། །དེ་ནས་ཕར་བྱོན་མཚོ་དེ་ལ་ཕྱག་དྲུག་མགོན་པོ་ཞལ་གཟིགས། བྲག་
ལོགས་ཀྱི་ཁྲག་གཤེད་དང་བྱ་རོག་གདོང་ཅན་འདི་ཡི་སྒོ་སྲུང་དུ་ཞལ་གཟིགས། ཕྱག་ན་རྡོ་རྗེའི་བླ་
མཚོའདི་ཡི་གུར་གྱི་བྲག་ལོགས་ན་ཕྱག་ན་རྡོ་རྗེ་མེ་རི་མེ་དཔུང་བཅས་ཞལ་གཟིགས། དེ་ནས་མར་
བྱོན་མཚོ་དེ་ལ་སྒྲོལ་མ་མཆེད་བདུན་ཞལ་གཟིགས། སྐྱེས་བུ་འོད་འབར་ཕེབས་དུས། ཡི་དམ་
འཁོར་ལོ་སྡོམ་པ་དང་དགྱེས་པ་རྡོ་རྗེ་ལྷ་དགུའི་ཚོགས་རྣམས་ཞལ་གཟིགས། ཚོགས་གཏོར་མཛད་
པས་མཆོག་ཐུན་མོང་གི་དངོས་གྲུབ་ཐོབ། གཉོས་ཀྱིས་འོད་འབར་མཚོ་ཁར་འཇའ་གུར་གྱི་ནང་དུ་
སྐྱེས་བུས་གཟིགས་པ་བཞིན། རྒྱུ་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་གི་ནང་དགྱེས་
རྡོར་ལྷ་དགུའི་དཀྱིལ་འཁོར་ཞལ་གཟིགས། རི་ཐེབས་གཉིས་པར་གསང་བ་འདུས་པའི་དཀྱིལ་འཁོར་
93

རྩྭ་རིའི་གནས་བཤད་འབར་བ་རྒྱན་མཚན།
ལྷ་ཚོགས་གཟིགས། ཡུལ་ཉེར་བཞིའི་མཁའ་འགྲོ་དཔའ་བོ་རྣམས་ཀྱིས་གཉོས་ཆེན་པོ་ལ་གཞུགས་
ཁྲི་ལ། འདི་ཡི་སྟེང་ནས་མཁའ་འགྲོམ་རྣམས་ལ་དོན་དམ་སེམས་བསྐྱེད་ཀྱི་ཆོས་གསུངས། ཆོས་
ཞུས་པའི་ཡོན་དུ་མཚོ་ནང་གི་མཎྜལ་འདི་ཕུལ་བ་ཡིན་འདུག གཉོས་ཆེན་པོ་ལ་སྔར་མེད་པའི་ཐུགས་
དམ་ཆེན་པོ་ཁྱད་པར་ཅན་གཅིག་འཁྲུངས། མགར་དམ་པས་དགྱེས་རྡོར་ལྷ་དགུའི་ཡབ་ཡུམ་བདག་
མེད་མ་བཅས་ཞལ་གཟིགས། ཚོགས་གཏོར་ཕུལ་གསོལ་བ་བཏབ་པས་མཆོག་ཐུན་མོང་གི་དངོས་
གྲུབ་ཐོབ། མགར་དམ་པའི་སློབ་མ་སངས་རྒྱས་རས་ཅན་བྱ་བས་སྤང་ཁ་ཡ་གི་གཡུ་མཚོ་ཕྱོགས་
གཅིག་ཏུ་བསྐོར་བའི། ཕྱག་ཆེན་མཛད་པས་ཟ་བེར་གྱི་གཡུ་སླང་། གཡུ་གར་འཁྱེར་མ་འཆམ་
པས་རས་ཆེན་གྱིས་གསུངས་ནས་ང་ཡིས་ཡུ་ཨེ་ཡིན་བལྟ་གསུངས་ནས་མཚོནང་དུ་འཕང་བ་འདུག རྡོར་
འཛིན་གྱིས་གཡས་གྲལ་དུ་ཆེན་མོ་འཁྲིད་ནས་ཕེབས། རྡོར་འཛིན་གྱིས་གསུངས་ནས་ཁྱེད་དངོས་
གྲུབ་ཐོབ་པ་གཅིག་ཡིནན། མཚོ་འདིའི་ནང་དུ་གཡུ་ཡིད་བཞིན་གྱི་ནོར་བུ་ཕུག་རོན་ཙམ་གཅིག་ཡོད་
ཟེར། དེ་ཁྱེད་ཀྱིས་ལོངས་དང་གསུངས། རྒོད་ཚང་པས་ཕྱག་འཁར་གྱི་སྣེ་དེ་མཚོ་ནང་དུ་བཙུགས།
ང་སྐྱེས་རྫོགས་ལ་བརྟན་པ་ཐོབ་པ་གཅིག་ཡིན་ན། གཡུ་དེ་འཁར་བ་ལ་འབྱོར་ཤོག་གསུངས། དེ་
མིན་ན་འབྱར་མ་ཡོང་གསུངས། གཡུ་དེ་འཁར་བ་ལ་འབྱར་བྱུང་བས་གཡུ་རྩྭ་རིའི་ཡུལ་སྟོད་དུ་གདན་
དྲངས། ལས་ཚན་རྣམས་གཡུ་སུས་བྱེད་མ་འཆམ་པས། གཉོས་ཆེན་པོས་ནོར་བདག་པོར་སྤྲོད་
གསུངས། སྤང་ཁང་ཡ་བཅུ་བཞིའི་མི་སྣ་རྣམས་ཞག་གསུམ་གྱི་ཉི་དྲོས་ཙམ་མཚོ་ཁར་སླེབས། རྒོད་
ཚང་པས་རྫ་ཁྲོད་ཤར་མ་ནས་གཡུ་བསྒྱུར་བས་སྦལ་མཚོའི་ནང་དུ་ཆོམ་དེ་བྱུང་། རྒྱལ་པོའི་ལམ་
ཡིག་ནང་གསལ་བ་བཞིན། མཚོ་བཤམ་དུ་གཡོན་རི་དྭགས་ཤ་བའི་རྣ་བ། གཡས་སུ་བྱམས་པ་
་4

གཉོས་ཀྱི་འབར་བ་རྒྱན་མཚན་ལམ་ཡིག
= ༩༥
མགོན་པོ་ཞལ་གཟིགས། ཚོགས་གཏོར་བཤམ་དངོས་གྲུབ་རྙེད། དེ་ནས་ཕར་ཕྱིན་པ་ན་བླ་མ་ཞང་
གིས་མཚོ་གཉིས་ཡོད། དེ་ལ་མཁའ་འགྲོམ་གཉིས་ཉི་ཟླའི་སྤྱན་ཞལ་གཟིགས། ཐུན་མོང་ནོར་གྱི་
དངོས་གྲུབ་ཞུས། ཚལ་པའི་གདུལ་བྱ་དེ་ནས་བྱུང་བ་ཡིན། སྐྱེས་བུ་དཔོན་སློབ་རྣམས་ཕོ་བྲང་
ཆེན་པོར་ཕྱག་ཕེབས་པའི་དུས་སུ། སྐྱེས་བུས་ཕྱག་མི་མཛད་པ་སྤྱན་ཧུར་རེ་མཛད་འདུག ཕྱག་
ཕྱི་རྣམས་ལ་ཁྱེད་ཚོས་ཅི་མཐོང་གསུངས། གྱེར་སྒོམ་མིག་པོ་ཆེས་མཆོད་རྟེན་བརྒྱ་རྩ་བརྒྱད་དུ་
མཐོང་། གཞན་ཚོས་མཚོ་རང་མཐོང་ཞུས་པས། ཁྱེད་ཚོས་མཐའ་མར་ཡང་མཆོད་རྟེན་དང་ལྷ་
ཁད་དུ་མཐོང་ད་རེད་གསུངས། ཁོང་རང་གིསརྗེདྭགས་པོ་རིན་པོཆེས་ལུང་བསྟན་པ་བཞིན། གཞལ་
ཡས་ཁང་ཡོངས་སུ་དག་པའི་ནང་དུ་གསང་སྔགས་ཀྱི་ལྷ་ཚོགས་མ་ལུས་པ་ཞལ་གཟིགས། ཐུགས་
དགྱེས་པ་ཆེན་པོས་མགུར་འདི་གསུངས། །
སྔོན་གྱི་མེ་ཏོག་ཟླ་མཛེས་ལ། །
རྗེ་སྨན་པའི་རྒྱལ་པོ་མི་ཟེར་རམ། །
རྫ་མཁན་རབ་ཏུ་བྱུང་བ་ལ། །
སྐྱེས་བུ་ཡེ་རྡོར་མི་ཟེར་རམ། །
སེམས་ཅན་གང་བ་རང་གྲོལ་བྱ་ལགས་སོ། །
གནས་འཇིགས་སུ་རུང་བའི་དུར་ཁྲོད་དུ། །
རྩྭ་རི་རྩ་གོང་མི་ཟེར་རམ། །
དག་པ་ཤེལ་གྱི་མཆོད་རྟེན་ལ། །
96

རྩྭ་རིའི་གནས་བཤད་འབར་བ་རྒྱན་མཚན།
པ --- - ------
 ༩༦
ལྷ་ཉིས་སྟོང་བརྒྱད་བརྒྱ་མི་ཟེར་རམ། །
འཇའ་ཚོན་སྣ་ལྔའི་གུར་ཁང་ལ། །
ཕོ་བྲང་གཡུ་མཚོམི་ཟེར་རམ། །
རྟེན་རྒྱལ་བ་འབུར་དུ་དོད་པ་ལ། །
ནང་སྤྲུལ་པའི་ལྷ་ཚོགས་མི་ཟེར་རམ། །
ཤ་ཟ་རབ་ཏུ་འཇིགས་པ་ལ། །
ཡི་དམ་ལྷ་ཚོགས་མི་ཟེར་རམ། །
ཁྲག་འཐུང་རབ་ཏུ་རྔམ་པ་ལ། །
མ་མགོན་ལྕམ་དྲལ་མི་ཟེར་རམ། །
དབྱིངས་དང་རིག་པ་འདྲེས་པ་ལ། །
རྗེ་བླ་མའི་ཐུགས་དགོངས་རྫོཊ་རྫོཊ་འདྲ། །
བུ་ཡེ་རྡོར་གྱི་བསམ་པ་དེ་འགྲུབ་འདྲ། །
སེམས་སྣང་བར་རང་གྲོལ་བྱ་བ་ལགས་སོ། །
ཅེས་གསུངས་ནས་ཐུགས་དགྱེས་ཚོར་ཆེན་པོ་མཛད། ཕྱག་དང་མཆོད་པ་མང་དུ་ཕུལ། ཕོ་བྲང་
གི་དངོས་གཞིར་གཟིགས་ནས་ཕོ་བྲང་ཞེས་མཚན་གསོལ། ཚོགས་དང་གཏོར་མ་བཤམ། ཐུགས་
ཀར་འོད་ཟེར་གྱིས་སྤྲོ་བསྡུ་ཡང་མཛད། མཆོག་ཐུན་མོང་གི་དངོས་གྲུབ་ཐོབ། སྐྱེས་བུ་ཁོང་
རྣམས་བྲག་ཁུང་ཉལ་དུ་སོང་གསུངས། སྐྱེས་བུས་ལམ་འོག་གི་བྲག་ལུང་དེར་གཟིམས། མ་
96

གཉོས་ཀྱི་འབར་བ་རྒྱན་མཚན་ལམ་ཡིག
རིག་མུན་པ་སངས་ནས་འོད་གསལ་མ་བུ་འཕྲོད་པ་ཡིན། བསམ་གཏན་ཕུག་ཅེས་མཚན་གསོལ།
མཚོ་ཕུག་གི་ཕ་བོང་བར་དེར་གཟིམས་པས་བསམ་གཏན་ཏིང་ངེ་འཛིན་ཐུགས་སུ་འཁྲུངས། ཕོ་བྲང་
གི་དབུ་རྩེར་འདུག་པ་དབུ་རྩེ་ཕུག་ཅེས་མཚན་གསོལ། ལྷོ་ཕྱོགས་ཀྱི་ཕུག་པ་དེར་གཟིམས་པས་ཏིང་
ངེ་འཛིན་ཐུགས་ལ་འཁྲུངས། ཏིང་འཛིན་ཕུག་མཚན་གསོལ། ལམ་གོང་བྲག་སྐྱིབས་དེར་གཟིམས་
པས། ལྷ་འདྲེ་རྣམས་བསྐོར་བ་བྱས་འཚོགས་འདུག་ཅིང་། ལམ་ཟེན་ཕུག་མཚན་གསོལ།
ཡང་ག་ཉོས་དཔོན་སློབ་རྣམས་རོང་སྐོར་མཛད་ནས་ཆོ་འཕྲུལ་ཆེན་པོའི་རྟ་ཡི་ཟླ་བའི་བཅོ་ལྔ་ཕོ་བྲང་ཁར་
བྱོན་པས། གཞལ་ཡས་ཁང་ཡོངས་སུ་དག་པའི་ནང་འཇམ་དབྱངས་ཞལ་གཟིགས། ཚོགས་
གཏོར་བཤམ། ཡེ་ཤེས་ཀྱི་མཁའ་འགྲོ་མ་གཅིག་རིན་པོ་ཆེའི་བུམ་པ་ཡེ་ཤེས་ཀྱི་བདུད་རྩིས་གང་བས་
གཉོས་ལ་ཁྲུས་མཛད། ཕོ་བྲང་གི་དཀྱིལ་དུ་བྱོན། ཚོགས་གཏོར་བཤམ་དངོས་གྲུབ་རྙེད། རི་
ཐེབས་བ་ཉིས་པར་གཉོས་ཀྱིས་ཕྱི་སྐོར་བཞིན་དུགཡུམཚོར་བྱོན་པས་བདེ་མཆོག་དྲུག་ཅུ་རྩ་གཉིས་ཀྱི་དཀྱིལ་
འཁོར་དང་། དགྱེས་རྡོར་ལྷ་དགུའི་དཀྱིལ་འཁོར། གསང་བ་འདུས་པའི་དཀྱིལ་འཁོར་ལ་སོགས་
གསང་སྔགས་ཀྱི་ལྷ་ཚོགས་མ་ལུས་པ་ཞལ་གཟིགས། ཚོགས་གཏོར་བཤམ་བླ་མ་མཚོ་ནང་དུ་
བྱོན་པས། པོ་པོ་བཀྲ་ཤིས་སྒང་ལ་སོགས་པའི་སློབ་མ་རྣམས་ཀྱིས་མི་འབྱོན་པ་ཞུ་ཞུས་པར་མ་གསན་
པར་མཚོ་ནང་དུ་བྱོན། དར་ཅིག་སོང་ནས་སྐུ་ཟིལ་པ་ཕྲོམ་མེར་བྱོན། ལྟད་མོ་ཆེན་པོ་འདུག་ཟེར།
ཁྱོད་ཚོས་ཅི་མཐོང་གསུངས། པོ་པོས་ལྷ་ཁང་དུ་མཐོང་གསུངས། གཞན་རྣམས་ཀྱིས་མཚོ་མཚོ་
རུ་མཐོང་ཞུས་པས་ཁྱོད་ཚོཐ་མ་ཡིན་ཡང་མཆོད་རྟེན་ནམ་ལྷ་ཁང་ལྟ་བུ་མཐོང་ཚོད་རེད་གསུངས། དགའ་
པོ་མཛད་བཀྲ་ཤིས་བརྗོད་པ་ཡིན། ཡང་མགར་དམ་པ་ཆོས་ལྡིང་པ་ཕོ་བྲང་ཁར་བྱོན་དུས། ཞལ་

རྩྭ་རིའི་གནས་བཤད་འབར་བ་རྒྱན་མཚན།
ཡལ་ཁང་ཡངས་ཤིང་རྒྱ་ཆེ་བའི་ནང་དུ་དཔལ་འཁོར་ལོ་སྡོམ་པའི་ལྷ་ཚོགས་དྲུག་ཅུ་རྩ་གཉིས་ཀྱི་དཀྱིལ་
འཁོར་ཞལ་གཟིགས། དགྱེས་རྡོར་ལྷ་དགུ་འཇིག་རྟེན་པའི་ལྷ་བཅུ་གསུམ་བཅས་ཀྱི་ཞལ་གཟིགས།
གཏོར་མ་ཆ་ཉི་ཤུ་རྩ་གཅིག་བཏང་། མཚོ་གཏོར་རྒྱ་རྩ་བརྒྱད་མཛད། འོད་ཟེར་གྱི་སྤྲོ་བསྡུ་མཛད།
དངོས་གྲུབ་རྣམ་གཉིས་ཐོབ། འོག་གི་བྲག་ཕུག་དེ་ལ་ཐུགས་དམ་མཛད་མཉམ་པར་བཞག་པས། ཀླུ་
རྒྱལ་བ་ཐོད་དཀར་བུ་ཆུང་ལོ་བརྒྱད་པ་གཅིག་ཏུ་སྤྲུལ་ནས། བླ་མ་རིན་པོ་ཆེ་ཐུགས་དམ་གློད་པར་
ཞུ་ཟེར། ཁྱེད་ཀྱི་མིང་ཅི་ཡིན། ཕོ་བྲང་གང་ན་ཡོད་གསུངས་པས། ང་ཡི་མིང་རྒྱལ་བ་ཐོད་དཀར་
བྱ་བ་ཡིན། ཕོ་བྲང་མ་གིར་ཡིན། ཀླུ་མགོ་དགུ་པའི་རང་བྱོན་ཡོད། ངེད་ཀྱི་ཕུག་པར་ཁྱེད་བྱོན་
དང་འབུལ་ཟེར། ཕུག་པ་དེར་ཀླུ་རྒྱལ་ཕུག་ཏུ་མཚན་གསོལ། དུང་མགོ་དགུ་པ་འདི་ཡང་འབུལ།
དགེ་བསྙེན་གྱི་སྡོམ་པ་གཅིག་ཀྱང་ཞུ་ཟེར། ཁོ་ལ་དགེ་བསྙེན་གྱི་སྡོམ་པ་གནང་། དུང་གི་ལེན་དུ་
གསེར་སྲང་གང་གནང་། གཉོས་ཀྱིས་གསུངས་ནས། ངས་མ་འདོད་པ་དེ་ཁྱོད་ཀྱིས་བླངས་འདུག་
གསུངས། དུང་ད་ལྟ་ཡང་ཁམ་སྤོ་ཆོས་སྟེང་གིས་ཚོགས་དུང་བྱེད་པ་དེ་ཡིན། ཡང་མགར་དམ་
པས་རི་ཐེབས་གཉིས་པར་གཡུ་མཚོ་ནང་སྐོར་མཛད་ནས་བྱོན། དང་པོ་ཀླུ་རྒྱལ་དེ་སྦྲུལ་སོར་བཞི་པ་
དགུ་བྱས་ནས། དམ་པ་ཀླུ་རྒྱལ་ཕུག་ཏུ་གཟིམས་ལོག་པའི། སྔས་མགོར་གསོལ་ཞལ་ནང་དུ་སྦྲུལ་
ཕྲུག་སོར་བཞི་པ་རྣམས་གསོལ་ཞལ་ནང་གཟིམས་ལོག་འདུག་པ། དམ་པས་ལྟ་སྟངས་གཟིགས་
པས་ཨ་ཀྱང་ཀུ་རེ་ཞུས་ཟེར། ཁྱིའུ་གཡུ་ཡི་ཟུར་ཕུད་ཅན་དར་དཀར་གྱི་ན་བཟའ་གསོལ་ནས་ནོར་བུ་
རིན་པོ་ཆེ་ལག་ཏུ་ཐོགས་ནས་ཕུལ། ཀླུ་མོ་བྲམ་ཟེ་འོད་ལྡན་མས་གཡུག་ཅིག་ཕུལ། གཉོས་ཆེན་
པོས་གསུངས་ནས། གཡུ་དེ་ངས་མ་བླངས་ཁོས་བླངས་པ་ཡིན་གསུངས། ཆོས་རྗེའི་དྲུང་དུ་ལོ་
98

གཉོས་ཀྱི་འབར་བ་རྒྱན་མཚན་ལམ་ཡིག
རྒྱུ་ཞུས་པས། འོད་གསལ་གནད་དུ་སོང་ནས་ཀླུ་དབང་དུ་འདུས་པ་ཡིན་གསུངས། བུ་ཁྱེད་ཀྱིས་
འོད་གསལ་གནད་དུ་སོང་ཟིན་གསུངས། ཡང་གཡུམཚོའི་ནང་དུ་རྒྱུ་རིན་པོ་ཆེ་ལས་གྲུབ་པའི་གཞལ་
ཡས་ཁང་། ཡངས་ཤིང་རྒྱ་ཆེ་བའི་ནང་དུ་སེང་གེ་བརྒྱད་ཀྱིས་བཏེགས་པའི་ཁྲིའི་སྟེང་དུ་སེང་གེ་བཞིས་
བཏེགས་པའི་ཁྲི། དེ་ཡི་སྟེང་དུ་རིན་པོ་ཆེ་ཤེལ་གྱི་མཆོད་རྟེན་སྒོ་བདུན་བཅུ་རྩ་གཉིས་ཡོད་པ་གཅིག་
ཞལ་གཟིགས།. དེ་ཡི་ནང་དུ་གསུང་རབ་གླེགས་བམ་བརྩེགས་པའི་ཚུལ་དུ་བཞུགས། ཀློག་
མཁན་མེད་པར་གསུང་ལྷང་ལྷང་བྱོན་ཅིང་གསན། ཡང་མགར་དམ་པ་དཔལ་ཆོག་ཡེ་ཤེས་སྨན་དོར་
རྒྱལ་མཆོག དྭགས་པོ་དགོང་མཁར་བ་རྣམས་ཀྱིས། བདེ་མཆོག་དང་དགྱེས་རྡོར་ཞལ་གཟིགས།
ཚོགས་གཏོར་བཤམ་དངོས་གྲུབ་རྣམ་གཉིས་རྙེད། སྐྱེས་བུ་ག་ཉོས་མགར་རྣམས་ཀྱིས། འདི་ཡི་
འོག་འདིར་གཙུག་ལག་ཁང་གི་སྒོ་རུ་ཞལ་མཇལ། སྒོ་སྲུང་ལ་ཡེ་ཤེས་མགོན་པོ་ཕྱག་བཞི་དང་བྱ་
རོག་གདོང་ཅན་གཉིས་ཞལ་གཟིགས། ནང་པ་སངས་རྒྱས་པའི་བསྟན་པ་དར་ཞིང་། གནོད་པས་
མི་ཚུགས་པ་དེ་ཡིན་གསུངས། དེ་ནས་མུ་སྟེགས་རིག་སྔགས་ཅན་རྣམས་དང་། ལྷ་སྲིན་གདུག་
པ་ཅན་རྣམས་བསྒྲོལ་ཏེ ནང་པ་སངསརྒྱས་པའི་བླ་རི་བླ་མཚོརྣམས་བཤིག་པའི་ཕྱིར་བུ ༼སྤྱིར༽ཆུ་
སྲིན་དང་། རུས་སྦལ། གླང་པོ་ཆེ་རྣམས་ལྟས་ངན་བསྒྲུབས་ནས་བཏང་བས། ༼སྤྱིར༽ཆུ་
སྲིན་དེ་ཕོ་བྲང་གཡུ་མཚོར་དོང་། རུས་སྦལ་དེ་མཚོ་དཀར་ལ་དོང་། གླང་ཆེན་དེ་ས་ལ་བཀྲ་ཤིས་
ལྗོངས་ཀྱི་མཚོ་ལ་ཕོག་པས། དེའི་དུས་སུ་སློབ་དཔོན་པདྨ་འབྱུང་གནས་དང་རིག་འཛིན་དགའ་རབ་
རྡོ་རྗེ། པཎ་ཆེན་བི་མ་མི་ཏྲ་གསུམ་གྱི་དགོངས་པ་ལ། གསང་སྔགས་ཀྱི་ཕོ་བྲང་། གདུག་པ་
ཅན་གྱིས་བཤིག་དོགས་འདུལ་བར་བྱོན་ཏེ། གླང་པོ་ཆེ་སྟེང་དུ་ཨོ་རྒྱན་པདྨས་སངས་རྒྱས་འོད་སྲུང་
99

རྩྭ་རིའི་གནས་བཤད་འབར་བ་རྒྱན་མཚན།
= ༡༠༠
གི་ཚེ་ཚུའི་གཏེར་སོགས་གཏེར་ཁ་བསམ་གྱིས་མི་ཁྱབ་པ་སྦས། ལྟས་ངན་གཡང་དུ་བླངས། གསང་
སྔགས་ཀྱི་ཕོ་བྲང་བྱིན་གྱིས་བརླབས། རིག་འཛིན་དགའ་རབ་རྡོ་རྗེ་མ་ཧཱ་གསེར་གྱི་རུས་སྦལ་སྟེང་དུ་
མཆོད་རྟེན་ཁྱུང་གཤོག་མ་བཞག ཏིང་ངེ་འཛིན་གྱི་ཟིལ་གྱིས་གནན། ལྟས་ངན་གཡང་དུ་བཀུག་
གསང་སྔགས་ཀྱི་ཕོ་བྲང་དུ་བྱིན་གྱིས་བརླབས། ༼སྤྱིར༽ཆུ་སྲིན་གྱི་སྟེང་དུ་བི་མ་མི་ཏྲས་ཞབས་
རྗེས་བཞག་ ལྟས་ངན་གཡང་དུ་བཀུག གསང་སྔགས་ཀྱི་ཕོ་བྲང་བྱིན་གྱིས་བརླབས། བཞུགས་
ཁྲི་འདི་མཁའ་འགྲོ་མ་རྣམས་ཀྱིས་ཕུལ། ལྷ་འདྲེ་རྣམས་དམ་ལ་བཏགས། དེ་ཡི་དུས་སུ་མཁའ་
ཕྱི་རབས་ཀྱི་དོན་དུ་བི་མ་ལ་ཡིས་
འགྲོ་རྡོ་ཡི་ལྷ་ཁང་དུ་འཇའ་ཡི་ཞལ་ཁེབས་གསོལ་ནས་འདུག 
ཞལ་ཁེབས་བསལ་ནས་གདའ། སྐྱེས་བུ་དང་གཉོས་མགར་རྣམས་བྱོན་དུས། མཁའ་འགྲོ་རྡོ་ཡི་
ལྷ་ཁང་འདི་གཞལ་ཡས་ཁང་བྱ་འདབ་གསུམ་རྩེགས་སུ། གདུགས་གྷན་ངྷི་ར་དང་བཅས་ནང་དུ་
ཡུལ་ཉི་ཤུ་རྩ་བཞིའི་དཔའ་བོ་མཁའ་འགྲོ་ཐམས་ཅད་ཚོགས་འཁོར་བསྐོར་བ་གཟིགས། ཁོང་རྣམས་
ཀྱང་ཚོགས་གྲལ་དུ་ཚུད་དངོས་གྲུབ་རྙེད། ཆོས་རྗེ་རྒོད་ཚང་པས། རྒྱ་ཕིབས་གྲིབ་མ་མཚོ་ཡི་ནང་
དུ་བྱུང་བས། མཁའ་འགྲོ་རྡོ་ཡི་ལྷ་ཁང་རྙེད་པ་ཡིན། ཕྱིས་འབྲི་གུང་གླིང་ལོག་བྱུང་དུས། མཁའ་
འགྲོ་རྡོ་ཡི་མཆོད་རྟེན་བོར་བ་ཡིན་པ་གདའ། ཅུང་རིན་པོ་ཚེའི་བུ་སློབ་མལ་གྲོ་བ་ཤེས་རབ་ཟེར་བ་གཅིག་
གིས། སྤུ་རིའི་འགོ་ནས་མཁའ་འགྲོ་རྡོ་ཡི་ལྷ་ཁང་གཟིགས་པ་ཡིན་པར་གདའ། ལྡན་མ་གཅིག་
གིས་རི་ཐེབས་ལ་ལོ་གསུམ་བསྡད། གཡུམཚོམ་བསྐོར་བར་དབུས་ལ་འགྲོ་བསམ་ཙ་ན། དྭགས་
པོ་གཡག་ཤུལ་མཛོཁར་སླེབས་ཙ་ན། རྒྱབ་ནས་འཐེན་བྱུང་བས་ཕྱིར་མིག་བལྟས་པས། བུད་
མེད་རྨ་ར་ཁྱུག་སེ་བ་གཅིག་བྱུང་ནས། ཁྱེད་རི་ཐེབས་མ་ཕེབས་པར་གར་འགྲོ་ཟེར། ང་ལོ་གསུམ་
100

གཉོས་ཀྱི་འབར་བ་རྒྱན་མཚན་ལམ་ཡིག
= ༡༠༡
སོང་ཟེར་ཞུས་པས་ཁྱེད་ལོ་གསུམ་སོང་ཡང་གཡུ་མཚོ་མ་འཁོར་བས་མཆོག་ཐུན་མོང་གི་དངོས་གྲུབ་མི་
ཐོབ་ཟེར། མཁའ་འགྲོམ་འདུག་གམ་ལོག་སྟེ་ལོ་བཞུགས་བྱས་པས། ལོ་དང་པོ་ལ་མཆོད་རྟེན་
བརྒྱ་རྩ་བརྒྱད་མཐོང་། བར་པར་ལྷ་ཁང་ཆེན་པོ་མཇལ། ཕྱི་ལོར་ནང་སྤྲུལ་པའི་ལྷ་ཚོགས་མ་ལུས་
པ་མཇལ། ཡང་རྫ་དགོན་པའི་བཙུན་ཆུང་གཅིག་གིས་གཡུམཚོ་བསྐོར་ནས་ལོ་གཅིག་ལས་མ་སོང་
བ་དང། ཟླ་བ་གཉིས་ལོ་གསུམ་སོང་ཡང་གཡུམཚོ་མ་འཁོར་བ་དང་སྡེབ་ནས་སོང་བས། གྲུམ་
མདའ་ན་བསོད་སྙོམས་ཕྱིན་པས་བྲེ་གང་ལས་མ་རྙེད། དེར་ཆང་ཉོས་པས། ཆང་མ་ན་རེ།
ཁྱེད་གསུམ་འགོ་མཇུག་ལོག་འདུག་ཟེར། བཙུན་ཆུང་གིས་ང་རང་གྲལ་འདི་ཡིན། ཁོང་གཉིས་རི་
ཐེབས་ལ་སླེབས་ནས་ལོ་གསུམ་སོང་། ང་གཅིག་ལས་མ་སོང་ཟེར། ལོ་གསུམ་སོང་ཡང་གཡུ་
མཚོམ་འཁོར་བས་མཆོག་ཐུན་མོང་གི་དངོས་གྲུབ་མ་ཐོབ་ཟེར། ཁྱེད་གསུམ་གྲལ་འགོམཇུག་བསྒྱུར་
ན་ལྟོ་རྙེད་པར་འདུག་ཟེར། མཁའ་འགྲོམ་ཡིན་པར་ཤེས་ནས། ལོ་གསུམ་ལོ་བཞུགས་བྱས་པས་
གོང་ལྟར་གཟིགས། དེ་ནས་གཉོས་མགར་གཉིས་གོང་ཁ་དེ་ལ་བྱོན། ཕར་ཕྱོགས་བྲག་དེ་ལ་ཡེ་
ཤེས་མགོན་པོ་ཕྱག་བཞི་པ་དང་། ལོགས་དེ་ལ་རྒྱལ་བ་རིགས་ལྔ་ཞལ་གཟིགས། ད་ལྟ་ཡང་
བྲག་ལ་རང་བྱོན་ཡོད། ཆོས་ཁྲི་དེ་ཆོས་རྗེ་གཙང་པ་རྒྱ་རས་ཀྱི་ཡིན། ཞིང་སྐྱོང་གིས་མཁའ་འགྲོ་
མ་རྣམས་ལ་ཆོས་བཤད་པ་ཡིན། དེ་ནས་གཉོས་མགར་གཉིས་ཕར་བྱོན། ལས་མཁན་བྱ་རོག་
གདོང་ཅན་གྱིས་གག་པ་བརྡབས། གཏོང་དུ་མ་ཉེན་པས་གཏོར་མ་བཏང་བཀའ་བསྒོ་བྱས། བྲག་
དེ་ལ་ཐིམ་པ་མཐོང་། དེ་ནས་མཁའ་སྤྱོད་ལ་ཁར་ཕེབས། དོ་བོ་གཅིག་ལ་དོ་བོ་བརྒྱད་ཀྱིས་བསྐོར་
བ་ལ། དབུས་ཀྱི་གཙོ་བོ་དེ་ལ་དཔལ་གསང་བ་འདུས་པ་རྒྱལ་པོ་ཨིཎྜ་བྷོ་ཏི། རྗེ་བཙུན་ལ་ཝ་པ།
101

རྩྭ་རིའི་གནས་བཤད་འབར་བ་རྒྱན་མཚན།
= ༡༠༢
འཕགས་པ་ཀླུ་སྒྲུབ། དྲིལ་བུ་པ། ལྭ་ཧི་པ། བིར་བ་པ། ཨརྱ་དེ་བ། འབྲི་གུང་༧སྐྱོབ་
པ་ཆོས་རྗེ་རིན་པོ་ཆེ་ཡབ་སྲས་རྣམས་གསང་བ་བུམ་སྐུའི་ཚུལ་དུ་བཞུགས་པ་ཞལ་གཟིགས། ཕ་གི་
མཚོདེ་ལ་འཇའ་གུར་གྱི་ནང་དུ་འབྲི་གུང་ཆོས་རྗེ་༧སྐྱོབ་པ་རིན་པོ་ཆེ་ལ་བཀའ་བརྒྱུད་ཀྱི་བླ་མ་རྣམས་ཀྱིས་
བསྐོར་བ་གཉོས་མགར་གཉིས་ཀྱིས་གཟིགས། འབྲི་གུང་གླིང་ལོག་དུས། སྦས་ཤུལ་ཙམ་གཅིག་
མིན་སྐམ་ནས་འདུག བཀའ་བརྒྱུད་བླ་མཚོར་མཚན་གསོལ། དེ་ནས་ཕར་ལ་དེའུ་གཅིག་ལ་
འཇའ་གུར་འདུག སྔོན་འདས་པའི་དུས་རྗེ་ལ་ཝ་པ་མཁའ་སྤྱོད་ལ་གཤེགས་པའི་གནས་ཡིན། བྲག་
ལོགས་ལ་ཞབས་རྗེས་ཀྱང་ཡོད། ཉེ་གནས་འབུ་སུ་ཀུ་དེ་ནས་ལོག་པ་ཡིན། འབྲི་གུང་གླིང་ལོག་
བྱུང་དུས། བླ་མ་གཅུང་གིས་སློབ་མ་རྩ་འབྲང་བྱ་བ་གཅིག་ལྷོ་བྲག་མཁར་ཆུ་ལ་བཞུགས་པ་གདའ།
དེ་ཡི་དུས་སུ་འབྲི་གུང་པ་ལ་ངོ་ལྟར་མ་བྱུང་བས། བླ་མ་གཅུང་གི་ནང་རྟེན་གསེར་སྐུ་འདི་ལ། ཏི་
ལོ། ནཱ་རོ། མི་ཏྲི། མར་པ། མི་ལ། སྒམ་པོ། ཕག་མོ་གྲུ་པ། འབྲི་གུང་ཆོས་
རྗེ་༧སྐྱོབ་པ་རིན་པོ་ཆེ། གཅུང་བཅས་ཀྱི་དབུ་ལོ། གདུང། རིང་བསྲེལ་རྣམས་བཞུགས་པའི་
གསེར་སྐུའདི། མཁའ་སྤྱོད་རི་ལ་བཞུགས་བཅུག་དང་། འབྲི་གུང་བ་ལ་ངོ་ལྟ་ཡོང་བ་ཡིན།
རྩྭ་རི་བའི་རྡོའི་ཁ་གནོན་ཡང་ཡོང་བ་ཡིན་ཞེས་གསུངས་པ་བཞིན་བྱུང་། ཡང་སྐྱེས་བུ་དེ་ནས་ཕར་
བྱོན། དེའུ་འགོ་ཞིག་ན་འཇའ་ཡིས་གུར་ཕུབ་པ་གཟིགས། ཡུལ་ཉེར་བཞིའི་དཔའ་བོ་མཁའ་འགྲོ་
རྣམས་ཀྱིས་ཚོགས་འཁོར་བསྐོར་བ་གཟིགས། གཉོས་དཔོན་སློབ་རྣམས་ཀྱིས་ཀྱང་དེ་ལྟར་ཞལ་
གཟིགས། ཚོགས་གྲལ་དུ་ཚུད་ནས་དངོས་གྲུབ་བརྙེས། བདེ་མཆོག་ལྷ་ཚོགས་ཐམས་ཅད་ཀྱིས་
ཞལ་གཟིགས། ལུས་ལ་བུམ་དབང་བསྐུར་སྡིག་སྒྲིབ་ཐམས་ཅད་དག བུམ་པའི་དབང་ཐོབ།
102

གཉོས་ཀྱི་འབར་བ་རྒྱན་མཚན་ལམ་ཡིག་
༡༠༣ །
བསྐྱེད་པའི་རིམ་པ་ལ་དབང་། རྒྱལ་པོའི་ལམ་ཡིག་ནས་ཐབས་རྡོ་རྗེའི་རི་མཚན་གསོལ། གནང་
བ་རི་ཡི་ཚུལ་དུ་གནང་ཡང་། དོན་དམ་བུམ་སྐུར་བཞུགས། ལུས་ལ་སྦྱར་ན་རྩ་རོ་མ་འོང་བ་འདུག
ཚོགས་གཏོར་བཤམ་དངོས་གྲུབ་བརྙེས། བྲག་རྩ་དེ་ལ་རྗེ་བཙུན་མའི་ལྷ་ཚོགས་རིན་པོ་ཆེ་གཟིགས།
རྡོ་ཟིལ་གནོན་དང་རྡོ་རྗེ་རླུང་གི་གཤོག་པ་ཅན་གྱི་བཤད་པ་བྱའོ། །རང་རང་རྣམས་ཀྱི་ཞབས་འོག་ཏུ་རྡོ་
ལེབ་རེ་བཅུག་ནས། ཡི་དམ་ཐུགས་རྗེ་ཆེན་པོ་སྒོམ། བཀའ་བརྒྱུད་བླ་མ་རྣམས་ལ་གསོལ་བ་
འདེབས། རྡོ་རྗེ་སྤུན་ཚོགས་བྱང་ཆུབ་བསྒྲུབ་པའི་དངོས་གྲུབ་སྩལ་དུ་གསོལ། རྡོ་རྗེའི་སྤུན་ཚོགས་
ཐར་ལམ་བསྒྲོད་པའི་དངོས་གྲུབ་སྩལ་དུ་གསོལ། མཁའ་འགྲོམ་རྡོ་རྗེ་རླུང་གི་གཤོག་པ་ཅན་ལ་གསོལ་
བ་འདེབས། དཔལ་འཁོར་ལོ་སྡོམ་པའི་ལྷ་ཚོགས་ལ་གསོལ་བ་འདེབས། ཕ་བརྒྱུད་དཔའ་བོའི་
ལྷཚོགས་ལ་གསོལ་བ་འདེབས། མ་བརྒྱུད་དཔའ་མོའི་ལྷ་ཚོགས་ལ་གསོལ་བ་འདེབས། རྡོ་རྗེ་
སྤུན་ཚོགས་ཞེས་པ་ཀུན་ལ་སྦྱར། དེ་ནས་རྩྭ་རི་རོང་ལ་གཉོས་ཕེབས་དུས། དེ་ཡི་དུས་སུ་ཉིན་མ་
ཕྱེད་ཙམ་ལ་མུན་རུབ་བྱུང་པས་འབྲི་གུང་ཆོས་རྗེ་སྐྱོབ་པའི་དྲུང་དུ་མཇལ་དུ་བྱུང་པས་བུ་ཁྱེད་རི་བས་འཁོར་
རམ། ཞིང་མོ་ཁྲག་ཁྲིག་འཁོར་རམ། མཆོག་ཐུན་མོང་གི་དངོས་གྲུབ་ཐོབ་བམ་གསུངས། དེར་
ཕྱིན་པའི་དུས་མུན་རུབ། སྐར་མ་ཐར་ཐོར་བྱུང་ཞུས་པས། བུ་ཁྱེད་དེར་མ་ཕྱིན་ན་མཆོག་ཐུན་མོང་
གི་དངོས་གྲུབ་མི་ཡོང་། སྐར་མ་ཁྲག་ཁྲིག་ཞིང་མོ་ཁྲག་ཁྲིག་བྱ་བ་ཡིན་གསུངས། དེ་ལ་འབྲུ་སྣ་
ལྔ་གཏོར་ན་སྐྱེ་བ་འདི་ཡི་འོག་རོལ་ན། མ་རྨོས་པ་ལ་ལོ་ཏོག་སྐྱེ་བ་ཡིན་གསུངས། དེ་ནས་རི་
ཐེབས་གསུམ་པ་ལ་བྱོན་པའི་དུས་སུ། འོག་ཀླུ་ཡི་མཁའ་འགྲོ་མ་རྣམས་ཀྱིས་ཆོས་རྒྱལ་མྱ་ངན་
མེད་པའི། སྲས་པོར་བྱོན་བསུ་བ་བགྱིས་གསུངས་དགྲ་ཆེན་པོ་བྱུང་། ས་འོག་ཀླུ་ཡི་མཁའ་འགྲོ་
103

རྩྭ་རིའི་གནས་བཤད་འབར་བ་རྒྱན་མཚན།
= ༡༠༤
མ་རྣམས་ཀྱིས་བཞུགས་ཁྲི་འདི་རྟ་རྔའི་དྲྭ་མིག་ལ་དྲངས་ནས་གཉོས་ལ་ཕུལ། བཞུགས་ཁྲི་འདི་ཡི་
སྟེང་ནས་བྱང་ཆུབ་སེམས་པའི་སྤྱོད་འཇུག་གི་ཆོས་གསུངས། ཆོས་གསུངས་པའི་ཡོན་དུ་དངོས་
གྲུབ་ཀྱི་ཆུ་མིག་འདི་ཕུལ་བ་ཡིན། ས་བོན་གཏོར་ཞིང་སྨོན་ལམ་བཏབ། ཞབས་རྗེས་དེ་གཉོས་ཀྱི་
ཡིན། །
དེ་ནས་རྒྱལ་པོའི་ལམ་ཡིག་ནས་གསལ་བ་ལྟར། གཉོས་མགར་གཉིས་ཀྱི་དམར་ནག་རཀྟ་ལ་བྱོན།
མགར་དམ་པ་ལ་མགོན་པོ་ཁྱི་གདོང་ཅན་དང། སེང་གེ་གདོང་ཅན་གཉིས་ཀྱིས་བསུ་བ་བྱས། བདུད་
ཀྱིཤན་པ་ནམ་གྲུསྤུན་དགུས་ཉོས་མ་ར་གཉིས་ཀྱིལམ་བཀག་ནས་བར་བཅད་བརྩམ་དུ་བྱུང་པས། གཏོར་
མ་བཏང་བཀའ་བསྒོ་བྱས་པས་དེའུ་འགོ་དགུ་སོར་རེ་རེར་ཐིམ། དེ་ནས་མཚོ་ཁར་བྱོན་ནས་མཚོ་ཐེངས་
གསུམ་འཁོལ་བས་གཏོར་མ་བཏང་ཚོགས་ཀྱི་འཁོར་ལོ་བསྐོར་བཀའ་བསྒོ་བྱས་པས། འཇའ་གུར་
གྱི་ནང་དུ་གསང་སྔགས་ཀྱི་སྲུང་མ་ཨེ་ཀ་ཛ་ཏི་དང་། བདུད་ཀྱི་ཤན་པ་ནམ་གྲུ་སྤུན་དགུ་དང་བཅས་
པ་མ་མོ་འབུམ་གྱིས་བསྐོར་ནས་ཞལ་གཟིགས། ད་ལྟ་ཡང་མཚོ་ཕུག་ན་རང་བྱོན་ཡོད། སྐལ་
ལྡན་རྣམས་ཀྱིས་དངོས་གྲུབ་ལེན། ཤ་ལ་དགའ་ཞིང་ཁྲག་ལ་རྔམ་པས། སྐལ་མེད་རྣམས་ཀྱི་ཚེ་
སྲོག་གཅོད། གནས་ཤིན་ཏུ་འཇིགས་པར་གྲགས་སོ། །
མ་དད་ལྡན་པས་བསྟོད་པ་ཡང་མཛད། མགར་དམ་པས་ལྷ་ཆེན་ཡབ་ཡུམ་ཞལ་གཟིགས། སྲོག་
གི་སྙིང་པོ་ཕུལ། ཁྲག་གཤེད་ཀྱི་བླ་མཚོ་བཞེས། དེ་ནས་སྐྱེས་བུ་གཉིས་མགར་གཉིས་ཤེས་རབ་
དྲིལ་བུ་རི་ལ་བྱོན། ཕག་མོ་ལྷ་ལྔའི་གཙོ་བོར་གྱུར་པའི་གསང་བ་ཡེ་ཤེས་ཀྱི་མཁའ་འགྲོ་མ་སོགས།
ཡུལ་ཉེར་བཞིའི་མཁའ་འགྲོམ་འདུས་ནས། ཚོགས་འཁོར་འཇའ་དང་འོད་ཀྱི་གུར་ནང་རྒྱ་ཆེར་བསྐོར་
104

གཉོས་ཀྱི་འབར་བ་རྒྱན་མཚན་ལམ་ཡིག
= ༡༠༥
འདུག ཁོང་རྣམས་ཀྱང་ཚོགས་གྲལ་དུ་ཚུད་དངོས་གྲུབ་བརྙེས། ངག་ལ་གསང་བའི་དབང་སྐུར་
ངག་གི་སྒྲིབ་པ་དག ཟླས་བརྗོད་ནུས་མཐུ་དང་ལྡན། རྩ་རླུང་སྒྲུབ་པའི་སྐལ་བར་ལྡན། འབྲས་
བུ་ལོངས་སྐུ་ཐོབ། ལུས་ལ་སྦྱར་ན་རྩ་རྐྱང་མ་ཞེས་བྱ་ཤེས་རབ་ཀྱི་རྩ་ཡིན། ནུབ་ཕྱོགས་ཨོ་རྒྱན་
ཡུལ་དང་ཡོན་ཏན་མཉམ་པར་འདུག་གསུངས། སྐྱེས་བུ་ཡེ་རྡོར་དཔོན་སློབ་འདིར་ཕེབས་དུས། དེའུ་
དེ་ལ་འཇའ་གུར་ཕུབ་ནས་འདུག ཡུལ་ཉེར་བཞིའི་མཁའ་འགྲོ་རྣམས་ཀྱིས་ཚོགས་འཁོར་བསྐོར་
འདུག ཁོང་ཡང་ཚོགས་གྲལ་དུ་ཚུད་མཆོག་ཐུན་མོང་གི་དངོས་གྲུབ་རྙེད། ཕྱི་ལྟར་དབུ་མ་རི་ནང་
ལྟར་ལུས་ལ་སྦྱར་ན་རྩ་དབུ་མ། གསང་བ་ལྟར་བསྐྱེད་རྫོགས་ཟུང་དུ་འཇུག་པར་བྱ། ཡང་ཐབས་
ཤེས་རབ་ཟུང་དུ་འཇུག་པའི་དབུ་མ་རི་ལ་བྱོན། ཤེས་རབ་ཡེ་ཤེས་ཀྱི་དབང་བསྐུར་ཡིད་ཀྱི་སྒྲིབ་པ་
དག རང་སེམས་རྣམ་པར་དག་ནས་འགྱུར་བ་མེད་ཅིང་། ལྷུན་གྱིས་འགྲུབ་པ་སྤྲོས་པའི་མཐའ་ .
ཐམས་ཅད་དང་བྲལ་བ། འཁོར་འདས་གཉིས་སུ་མེད་པའི་ཡོན་ཏན་ཐམས་ཅད་ཀྱི་འབྱུང་གནས།
ཕྱོགས་ཐམས་ཅད་རྩོལ་མེད་ལྷུན་གྱིས་འགྲུབ་པའི་དངོས་གྲུབ་འབྱུང་བ་ཡིན། འདས་མ་འོངས་ཐམས་
ཅད་ཀྱི་ཐུགས་གཉིས་སུ་མེད་པའི་ཡེ་ཤེས་མངོན་དུ་གྱུར་པ་ནི། ཕྱི་སྣང་པའི་ཡུལ་མི་མངོན། ནང་
འཛིན་པའི་སེམས་ཀྱང་མེད་པའི་དུས། སེམས་ཉིད་མངོན་དུ་གྱུར་པ་ཕྱག་རྒྱ་ཆེན་པོ་མཆོག་གི་དངོས་
གྲུབ་ཐོབ་པར་འགྱུར་ཏེ། འབྲས་བུ་ཆོས་ཀྱི་སྐུ་ཐོབ། བཞི་པ་ཚིག་དབང་ཐོབ། སྣང་བ་རི་ཡི་
ཚུལ་དུ་གནས་ཀྱང་གསང་བ་བུམ་སྐུ་ཁ་བྱེ་བའི་ནང་། མཁའ་འགྲོམ་གསང་བ་བླ་མེད་ཀྱི་མཛོད་
ཞེས་བྱ་བ་སྐྱེས་བུ་གཉོས་མགར་གཉིས་ཀྱིས་ཞལ་གཟིགས། རི་འདི་ཡི་འོག་ཏུ་ཕེབས་པ་ཐམས་
ཅད་ས་དང་པོ་ནོན་པ་གཅིག་ནས་བཅུ་ཡི་བར་དུ་འོང་། ཆོས་བཤད་དང་མིང་དབང་ལ་སོགས་འདིར་
105

བཤད་འབར་བ་རྒྱན་མཚན།
༡༠༦
བྱའོ། །ཚོགས་གཏོར་བཤམ་པ་དང་དངོས་གྲུབ་རྣམ་གཉིས་རྙེད། གསོལ་འདེབས་དགའ་ཡེལ་
མ་འཐེན། མེ་ཐུང་མ་དང་བཀྲ་ཤིས་བརྗོད། ཕུག་པ་འདི་ལྷོ་རིན་པོ་ཆེའི་གཟིམས་ཁང་ཡིན། སྐྱེས་
བུའདིར་ཕེབས་དུས་སུ་མཚོ་དེ་ཉིད་རིན་པོ་ཆེ་ཤེལ་གྱི་མདོག་ཁམ་སེང་ཅན་དུ་ཞལ་གཟིགས། ཚོགས་
གཏོར་བཤམ་གསོལ་བ་བཏབ་པས་འཆི་མེད་ཚེ་ཡི་དངོས་གྲུབ་ཐོབ། རྡོ་རྗེ་རིའི་སྐུ་བརྙན་འདུག དེ་
ནས་ལ་ཁའི་མཚོ་ཆུང་འདི་རིན་པོ་ཆེ་རྡོ་ཆུང་ཞེས་བྱ་བ་ཤིན་ཏུ་དྭངས་པའི་མཚོན། མགོ་བོ་བསྟན་ན་
ཀླད་པ་གསལ་བའི་མཚོ། རོ་སྨད་བསྟན་ན་རྒྱུ་ལོང་གསལ་བ་དང་། གདམས་ངག་མེད་པས་
བཏུང་ན་ལུས་རྡོ་བོང་ལྟར་འགྱུར་པས་ན་བདུད་རྩི་ཞེས་བྱའོ། ། ཨ་རུ་གསེར་མདོག་སྒྱུར་ན། རྟེན་
འབྲེལ་གྱིས་གསེར་དུ་འགྱུར་ཏེ་གསེར་འགྱུར་གྱི་རྩི་ཞེས་བྱའོ། །
དེ་ལྟར་གྱི་བདུད་རྩིའི་ཆུ་མིག་དེ་གདམས་ངག་དང་ལྡན་པའི་ཧུབ་རེ་འཐུང་ན་ལུས་རྡོ་རྗེའི་སྐུ་ཐོབ། གཡུང་
དྲུང་རིག་འཛིན་གྱི་སྐུ་ཚེ་ཉི་ཟླ་དང་མཉམ་པའི་དངོས་གྲུབ་ཐོབ། དེ་ནས་འཕྲང་སྐྱོགས་མོར་ཕེབས་པའི་
དུས། ཁྲོ་རྒྱལ་སྨེ་བ་རྩེགས་པས་མི་ནག་པོ་གཅིག་ཏུ་སྤྲུལ་ནས་ལམ་བཀག གཏོར་མ་བཏང་
བཀའ་བསྒོ་བྱས་པས་བྲག་ལ་ཐིམ། ཕོ་བྲང་སྐྱོགས་མོ་རྒྱལ་པོའི་ལམ་ཡིག་ནས་གསལ་བ་བཞིན།
རིག་འཛིན་ཚེ་ཡི་དངོས་གྲུབ་ཐོབ། ཚོགས་གཏོར་བཤམ་བདག་གི་སྨིན་མཚམས་ནས་འོད་ཟེར་སྔོན་
པོ་འཕྲོས། ཊཱཀི་མའི་སྨིན་མཚམས་སུ་ཕོག ཐུགས་རྒྱུད་བསྐུལ་ནས་འོད་ཟེར་སྔོན་པོ་ཚུར་འཕྲོས་
པས་རང་གི་སྨིན་མཚམས་སུ་ཕོག་སྟེ་ཐིམ། ལུས་སྔོན་པོར་གྱུར་བར་དམིགས་ན་དངོས་གྲུབ་ཐོབ་
པའི་རྟགས་བྱུང་། ཕོ་བྲང་དེ་ཉིད་གཞལ་ཡས་ཁང་ཡོངས་སུ་དག་པའི་ནང་དུ། རྗེ་བཙུན་མ་ཆེ་
ཆུང་གཉིས། དབུ་བཅད་ཆེ་ཆུང་གཉིས། དོན་གྲུབ་མ་ཆེ་ཆུང་གཉིས། ཕག་མོའི་ལྷ་ཚོགས་མ་
106

གཉོས་ཀྱི་འབར་བ་རྒྱན་མཚན་ལམ་ཡིག
༡༠༧
ལུས་པ་སྐྱེས་བུ་གཉོས་མགར་རྣམས་ཀྱིས་ཞལ་གཟིགས། གཉོས་ལ་སྔར་མེད་པའི་ཐུགས་དམ་
ཁྱད་པར་ཅན་ཞིག་འཁྲུངས། ཆོས་རྗེ་གཙང་པས་ཆུ་འབབ་གསུམ་གྱི་རྗེ་བཙུན་མ་གསུམ་དུ་ཞལ་
གཟིགས། སིན་དྷུ་ར་འབབ་པའི་ཆུ་མིག་བདུན་པོ་ཕག་མོ་མཆེད་བདུན་དུ་ཞལ་གཟིགས། མཚོ་
ཡི་དབྱིབས་ཀྱང་རྗེ་བཙུན་སྐུ་རུ་ཡོད། ཕུག་པ་དེ་ཞིང་སྐྱོང་གིས་མཁའ་འགྲོའི་གཟིམས་ཁང་དུ་ཕུལ་
བ་ཡིན། དེ་ནས་ལ་ཁ་དེར་ཕེབས་དུས་མགོན་པོ་དྲག་གཤེད་ཀྱིས་ལམ་བཀག གཏོར་མ་བཏང་
བཀའ་བསྒོ་བྱས་པས། བྲག་འདི་ལ་ཐིམ་པ་ཡིན། འཕྲང་སྐྱོགས་མོའི་སྒོ་སྲུང་དུ་བཞུགས། ལ་
ཁ་འདིར་དགའ་ཡེལ་མ་འཐེན་བཀྲ་ཤིས་བརྗོད། དེ་ནས་གཉོས་མགར་གཉིས་པར་པ་ཏ་ཡིད་བཞིན་
དུ་བྱོན། སྐྱེས་བུ་ཡེ་རྡོར་དཔོན་སློབ་རྣམས་རྩྭ་རི་ནང་སྐོར་དུ་བྱོན་པ་དང་མཇལ། ཞིང་སྐྱོང་གི་
མཁའ་འགྲོ་མ་རྣམས་ཀྱིས་བཞུགས་ཁྲི་འདི་ཕུལ། ཚོགས་གཏོར་བཤམ་དངོས་གྲུབ་རྙེད། སྐྱེས་
བུ་ཡེ་རྡོར་གྱིས་གསུངས་པ། འབྲི་གུང་པ་ཡན་ལག་བདུན་པ་ལ་མངའ་བརྙེས་པས་ཡན་ལག་བདུན་
པགཅིག་མཛོད་དང་གསུངས། གཉོས་ཀྱིས་ཡན་ལག་བདུན་པ་གསེར་ཁང་མ་གསུངས་པས། མགོན་
པོ་འཁོར་བཅས་མཉེས་གསུངས། མདུན་གྱི་ནམ་མཁའ་ལ་འབྲི་གུང་ཆོས་རྗེ་༧སྐྱོབ་པ་རིན་པོ་ཆེ་
སེང་གེ་ལ་ཆིབས་ནས། བཀའ་བརྒྱུད་ཀྱི་བླ་མ་རྣམས་ཀྱིས་བསྐོར་ནས་བྱོན། ལུང་པ་ཐམས་
ཅད་སྤོས་དྲིས་ཁེངས། བར་སྣང་ཐམས་ཅད་འཇའ་དང་རོལ་མོའི་སྒྲ་དང་། ལྟས་བཟང་པོ་སྣ་
ཚོགས་སུ་བྱུང་བས། ཁོང་རྣམས་ཀྱིས་འཁོར་རྣམས་ལ། ངེད་ཀྱི་མཐོ་ཕྱིར་ཅི་འདུག་གསུངས་
པར། སྦྲང་བུ་མང་པོ་འདུག་ལགས་ཞུས་པས། ཁོང་རྣམས་ཀྱིས་དཔའ་བོ་མཁའ་འགྲོ་ཏིལ་གྱི་
གང་བུ་ཁ་ཕྱེ་བ་ལྟར་གཟིགས། རི་འདི་སྟོན་པ་གཙོ་བོར་ཞལ་གཟིགས། གཡས་དེ་ཤ་རིའི་བུ།
107

རྩྭ་རིའི་གནས་བཤད་འབར་བ་རྒྱན་མཚན།
༡༠༨
གཡོན་དེ་མོང་ག་ཡི་བུ། ཆུ་འབབ་གཉིས་སྙན་གྱི་དར་དཔྱང་དུ་གཟིགས། ཁོང་དཔོན་སློབ་རྣམས་
ཀྱིས་ལྟེ་བ་སྤྲུལ་པའི་འཁོར་ལོ་ཚོགས་འཁོར་བཤམ་དངོས་གྲུབ་བརྙེས། གཉོས་འབྲི་གུང་ཐེལ་དུ་
བྱོན། འབྲི་གུང་ཆོས་རྗེ་༧སྐྱོབ་པ་དང་མཇལ་བས་བུ་ཁྱེད་ཀྱིས་པར་པ་ཏ་ཡིད་བཞིན་དུ་ཕུལ་པའི་
སྤོས་ལྷག་པ་དེ་ཕུལ་དང་གསུངས་མཉེས་པར་འདུག ཡན་ལག་བདུན་པ་ཕུལ་བས་སྤོས་དྲི་དང་
འཇའ་དང་རོལ་མོའི་སྒྲ་ལ་སོགས་པའི་ཆོ་འཕྲུལ་བསམ་གྱིས་མི་ཁྱབ་པ་བྱུང་། གླིང་པ་རྣམས་ཀྱི་
དགོངས་པ་ལ། བླ་མ་རིན་པོ་ཆེ་མཁའ་འགྲོས་སྤྱན་དྲངས་པ་ཡིན་ནམ་བསམ། དྲུང་འཁོར་
རྣམས་ལ་ཞུས་པས། གཉོས་ཇོ་སྲས་ཀྱིས་རྩེད་མོ་བྱས་པ་ཡིན་གསུངས། ཨའུ་ཙེ་གསུངས་
མཉེས་པར་གདའ། མགར་དམ་པ་བྱོན་ནས་ཞིང་སྐྱོང་གི་མཁའ་འགྲོ་མ་རྣམས་ཀྱི་དངོས་གྲུབ་ཕུལ་
གསུངས། དེ་ནས་སྐྱེས་བུ་ཡེ་རྡོར་པོ་ཏ་ལ་ཁར་ཕེབས། ལུང་པ་ཐམས་ཅད་སྤོས་དང་སྨན་དྲིས་
ཁེངས། བར་སྣང་ཐམས་ཅད་འཇའ་དང་འོད་ཀྱིས་ཁེངས། གཡུམཚོའི་ལྷ་ཚོགས་མ་ལུས་པ་
ཞལ་གཟིགས། ཞབས་ས་ལ་མ་རེག་པའི་ཉམས་ཤར། མཁའ་འགྲོ་མ་ཡིས་གླིང་གི་དངོས་གྲུབ་
ཕུལ། ཕྱག་གཡས་ཀྱིས་གླིང་བུ་བཟུང་། གཡོན་གྱིས་ཆུ་འབེར་བསྣམས་ནས་གར་བྱས་ནས་
འདི་སྐད་གསུངས། །
འདི་ཕལ་དང་ཕལ་གྱི་འགྲོ་ས་མིན། །
འཇིག་རྟེན་གྱི་བྱ་བ་བཏང་བ་ཡིན། །
འཁོར་འདས་ཀྱི་རུ་ཤན་འབྱེད་པ་ཡིན། །
སྒོམ་ཆེན་སྲང་ལ་འགྱོག་ས་ཡིན། །
108

གཉོས་ཀྱི་འབར་བ་རྒྱན་མཚན་ལམ་ཡིག
༡༠༩
སེམས་རིག་པའི་རྡར་ཤ་གཅོད་ས་ཡིན། །
འདི་ཕལ་དང་ཕལ་གྱི་འགྲོ་ས་མིན། །
ཉམས་དྲི་མེད་ཀྱི་འོད་གསལ་སྐྱོང་ས་ཡིན། །
རྐྱེན་ཕྱི་ནང་གི་བར་ཆད་འབྱུང་ས་ཡིན། །
མི་སྡུག་གི་ཆོ་འཕྲུལ་སྟོན་ས་ཡིན། །
འདི་ཕལ་དང་ཕལ་གྱི་འགྲོས་མིན། །
གནས་མཆོག་དཔལ་གྱི་རྩྭ་རི་འདི། །
གྲོང་ལྟག་གི་དགོན་ཆུང་ཁྲ་མོ་མིན། །
དཔའ་བོ་མཁའ་འགྲོ་འདུ་བའི་གནས་མཆོག་ཡིན། །
འདི་ཕལ་དང་ཕལ་གྱི་མཆེད་གྲོཊ་མིན། །
གྲོང་ཁོད་ཚོང་ཁང་འགྲིམས་པའི་མཆེད་གྲོཊ་མིན། །
དངོས་གྲུབ་ལྷན་ཅིག་བླངས་པའི་མཆེད་གྲོཊ་ཡིན། །
འདི་ཕལ་དང་ཕལ་གྱི་འཁར་བ་མིན། །
སྒོ་རྒྱབ་ཁྱི་རྒན་བརྡུང་བའི་འཁར་བ་མིན། །
ངན་སོང་བཀག་པའི་འཁར་བ་ཡིན། །
མཐོ་རིས་ཐར་ལམ་འདྲེན་པའི་རྟ་ཕོ་ཡིན། །
འདི་ཕལ་དང་ཕལ་གྱི་ཁ་ཟས་མིན། །
109

རྩྭ་རིའི་གནས་བཤད་འབར་བ་རྒྱན་མཚན།
༡༡༠
གླིང་ཆེན་ཟས་ཀྱི་དངོས་གྲུབ་ཡིན། །
བྲའུ་བརྡུང་བའི་ཁ་ཟས་མིན། །
རྣལ་འབྱོར་དངོས་གྲུབ་ལེན་པའི་ཁ་ཟས་ཡིན། ། །
སེམས་སྣང་བ་རང་གྲོལ་གྱི་གླུ་ལགས་སོ། །
རྟ་རྒྱུགས་མཛད་དོ། །གཉིས་ཆེན་པོ་འདིར་བྱོན་དུས། ཞིང་སྐྱོང་མཁའ་འགྲོ་དང་མཇལ་ཆོས་
གསུངས། དམ་ལ་བཏགས་པ་ཡིན། དེ་ནས་སྐྱེས་བུ་ཕར་བྱོན། རི་དེ་ལ་བྱམས་པའི་སྐུར་
གཟིགས། མ་འོངས་པའི་དུས་སུ་མགོན་པོ་བྱམས་པ་འབྱོན་པའི་གནས་ཡིན་གསུངས། མཎྜལ་
འབུལ་བ་དེ་བཞིན་ཡིན། ཐང་འདི་རུ་ཞིང་སྐྱོང་གི་མཁའ་མགྲོ་མ་དང་མཇལ། གཉོས་མགར་བྱོན་
དུས་ཞིང་སྐྱོང་གི་མཁའ་འགྲོ་དང་མཇལ། འོག་མའི་མཚོ་དེ་ནས་མགར་དམ་པ་ལ་སྲིན་པོ་ཕོ་མོ་གཉིས་
ཀྱིས་ཐེ་ཚོམ་དུ་བྱུང་བས། གཏོར་མ་བཏང་བཀའ་བསྒོ་བྱས་པས་མཚོ་དེར་ཐིམ་སོང་། གཉོས་
ཆེན་པོ་བྱོན་དུས་ཡང་ལྕགས་ཀྱི་ཕག་རྒོད་གཉིས་འཐབ་འདུག ཐུགས་དམ་ལ་བཞུགས་བྲག་དེ་ལ་
ཐིམ་སོང་། དེ་ནས་མར་བྱོན་ཙ་ན་མཁའ་འགྲོ་མ་རྣམས་ཀྱིས་ཆོས་ཁྲི་ཤེལ་འདི་ཕུལ། འདི་ཡི་
སྟེང་ནས་མི་མ་ཡིན་རྣམས་ལ་རྒྱུ་འབྲས་ཀྱི་ཆོས་གསུངས་། མའོངས་པའི་དུས་ན་འདི་ཡི་སྟེང་ནས་
བྱམས་པ་མགོན་པོས་ཆོས་གསུང་པ་ཡིན། བཞུགས་ཁྲི་འདི་ཡི་སྟེང་ན་གཉོས་ཀྱི་ཞབས་རྗེས་ཡོད།
མ་རྩེག་པའི་ཁྲི་གཅིག་འདི་ཡིན། རྗེ་ལ་ཝ་པ་མཁའ་སྤྱོད་ལ་གཤེགས་ནས་ཉེ་གནས་འབུ་སུ་ཀུ་འདིར་
བྱོན་པའི་དུས། སྟག་མ་སྤུན་བདུན་སྤུ་སིག་བྱེད་ཀྱིན་བྱུང་པས། ཉེ་གནས་ཀྱི་དགོངས་པ་ལ་བླ་
མ་རིན་པོ་ཆེ་ནི་མཁའ་སྤྱོད་ལ་གཤེགས། ང་ཡང་སྟག་མ་བུ་འདི་རྣམས་ཀྱིས་ཟོས་ནས་ཚེའི་དུས་
110

གཉོས་ཀྱི་འབར་བ་རྒྱན་མཚན་ལམ་ཡིག
= ༡༡༡
བྱེད་པར་འདུག་བསམ། འཇིགས་སྐྲག་ཆེན་པོ་བྱུང་བ་ལ། ཁྱི་བདག་པོ་ལ་འདྲིས་པ་བཞིན་སྟག་
གིས་འཛུམ་བསྟན་པར་གདའ། ཕྱིས་གཉོས་དཔོན་སློབ་བདུན་བྱོན་པའི་དུས་སུ་ཤིང་གི་ལྷ་མོ་དར་ཐོད་
ཅན་བདུན་གྱིས་བསུ་བ་བྱས། གནས་འདི་ཉིད་ལ། གནམ་གྲུ་གསུམ། ས་གྲུ་གསུམ། ཤིང་
གྲུ་གསུམ། ཆུ་གྲུ་གསུམ་དུ་གཟིགས། ཚོགས་གཏོར་བཤམ། ལྷག་གཏོར་གཏོང་ཕྱིན་པས་
སྐུ་གཉེར་བཙུན་ཆུང་དེ་ནམ་མཁའ་ལ་དངོས་སུ་ཁྱེར་ཏེ། བླ་མ་རིན་པོ་ཆེ་ཐུགས་རྗེས་བཟུང་ཟེར།
སྐད་ངན་རྩི་རེར་སོང་། ནངས་པར་ཐང་དེ་ལ་སྣ་ཁྲག་ཕུལེར་ཤི་འདུག ཕྱིས་འབྲི་གུང་ཆོས་རྗེ་
དང་མཇལ་དུས་ཞུས་པས། ད་ནི་ཁྱེད་དེ་ཙམ་དྲན་དགོས་པ་ཡིན་གསུངས། སྔོན་གྱི་དུས་མཁའ་
སྤྱོད་ལ་གཤེགས། ཁྱེད་རང་ལོ་དུས་དེར། སྟག་མ་སྤུན་བདུན་པོ་དེ་ལས་ཀྱི་མཁའ་འགྲོ་མཆེད་
བདུན་ཡིན། དུས་རྒྱུན་དུ་དེ་ན་གནས་པ་ཡིན། སྐྱེས་བུ་རབ་ཀྱིས་ཞག་གསུམ། འབྲིང་ལྔ།
མཐའ་མ་བདུན་ལ་དངོས་གྲུབ་ལོང་། བདུན་ཕྱིན་ལ་སྡོད་མི་ཐུབ། གནས་སྟག་ཚང་རོང་ཟེར་བ་
དེ་ལྟར་ཡིན། འབྲི་གུང་ཆོས་རྗེས་གསུངས་པ་ལ་མ་ཉན་པར་ཚལ་པར་གྱིས། སྒོམ་ཆེན་གསུམ་
གྱིས་ལོ་བཞུགས་བྱས་པས། གཅིག་གིས་གཅིག་ཤ་ཟ་བར་ཤོག་ཟེར། ཐབ་ལ་ཤ་ཚོད་ལུགས་
ཕྱར་བའི་ཡོལ་བའི་༼སྐྱོག་༽ན་གྲོགས་པོའི་མགོ་ལུས་འདུག་པ་དང་། ང་ལ་གྲི་མེད་པས་ལེན་དུ་
འགྲོ་ཟེར་བྲོས་སོང་ངོ་། །ཟམ་པ་ཆུ་ལ་བསྟར་བས་འདེད་མཁན་ཁོ་ཡང་ཆུས་ཁྱེར་སོང་། ཁོ་རང་
ཡང་ཡུལ་སྟོད་སླེབས་པ་དང་ཤི་བ་འདུག སྐྱེས་བུ་དང་མགར་དམ་པ་ཆོས་རྗེ་གཙང་པ་རྣམས་ཀྱིས་
ལས་ཀྱི་མཁའ་འགྲོའི་ཕོ་བྲང་དུ་ཞལ་གཟིགས། ཚོགས་གཏོར་བཤམ་པའི་དངོས་གྲུབ་རྙེད་དོ། །ཡང་
མགར་དམཔཆོས་ལྡིང་པ་གཉིས་ལ་མགོན་པོ་སྟག་ལ་བཞོན་ནས་ཤདུས་ལལ་སྐྱེལ་བྱུང་གསུངས། གྲོགས་
111

རྩྭ་རིའི་གནས་བཤད་འབར་བ་རྒྱན་མཚན།
= ༡༡༢ =
པོ་ལ་ལས་ནི་མགར་ལ་ཁོང་དང་མཉམ་ཟེར་བ་ལ། དེ་མཐོང་བ་དང་དག་སྣང་སྐྱེས་པར་གདའ། ཁ་
དེར་སྒོ་འབྱེད་མ་འཐེན། དེར་བྱོན་དུས་གཉོས་ཀྱིས་སློབ་མ་ཤཱ་ཕོ་ཁ་བྱ་བ་དུས་པའི་ཤ་དུས་ལ་མིང་
བཏགས། དེར་མགོན་པོ་སྟག་བཞོན་ཅན་སྐྱེས་བུ་དང་མཉོས་མགར་རྣམས་ཀྱིསཞལ་གཟིགས། ཚོགས་
གཏོར་བཤམ་བཀའ་བསྒོ་བྱས་པའི་ཕ་རིའི་རི་དེ་ལ་ཐིམ་སོང་། དེ་ནས་དོམཚང་རོང་དུ་བྱོན། གཉོས་
ཀྱིས་མ་ཕུག་པའི་ཕུག་གཅིག་འདི་ཡིན། བཞུགས་ཁྲི་འདི་ཡིས་སྟེང་ནས་སྒྱུ་ལུས་ཀྱི་ཁྲིད་རྣམས་
གསུངས་པ་ཡིན། དེ་ཡི་དུས་སུ་ཐམས་ཅད་རང་བཞིན་གྱིས་རྣམ་པར་དག ཆོས་ཀྱི་སྐུ་མངོན་དུ་
མཛད། སོ་ཕག་གི་མཆོད་རྟེན་རང་བྱོན་ཕག་ཞལ་དངོས་སུ་གཟིགས། མཆོད་རྟེན་ལ་མགོན་པོ་
ཁྱི་ཐོད་ཀྱིས་ཤིང་གི་ན་བཟའ་གསོལ་ནས་སྦས་པ་ཡིན། དེ་ནས་སྐྱེས་བུ་དཔོན་སློབ་ལུང་སྟོང་དུ་ཕེབ་
ས། འཕྲང་དེ་ལ་འཕར་བ་བདུན་གཅིག་གིས་མཇུག་མར་གཅིག་གིས་འཇུས་ནས་ལ་དེ་ལ་སོང་། ལ་
དེར་སླེབས་ཙ་ན་འཕར་བ་བདུན་འཇའ་དམར་པོ་གཅིག་ཏུ་ཡལ་ནས་སོང་། ཕ་རི་ཡི་མཚོ་དེ་ལ་ཐིམ་
པས་ཕག་མོ་ལྷ་བདུན་ཡིན་པར་མཁྱེན། ད་ལྟ་ཡང་ལག་མཆོད་བྱེད་པ་དེ་བཞིན་ཡིན། སྐྱེས་བུ་
ཡིས་འཕྲང་དེ་ལ་ཤིང་ལ་ཐག་པ་བཏགས་ནས་བྱོན་པ་ཡིན། ལུང་པ་དེ་འཇའ་འོད་ཀྱིས་ཁེངས་སོང་
འཇའ་ཚང་རོང་ཟེར། སྐྱེས་བུ་དཔོན་སློབ་ཀྱིས་རིབ་ལ་ལ་ཁར་བྱོན་དུས། ཐུགས་དགྱེས་ནས་
དགའ་ཡེ་མ་འཐེན་བཀྲིས་བརྗོད། དགའ་ཡོ་ལོ་རྡོ་རྗེ་སྤུན་ཚོགས་ཕོ་བྲང་གཡུམཚོའཁོར་བ་འདི་དགའོ།
།མཆོག་ཐུན་མོང་དངོས་གྲུབ་ཐོབ་པ་འདི་དགའོ། །མཚན་ལྡན་མཁའ་འགྲོ་མའི་གསུང་བཞིན་འགྲུབ་
པ་དགའོ། །རྡོ་རྗེ་སྤུན་ཚོགས་ཅི་བསམ་འགྲུབ་པ་འདི་དགའོ། །མི་འགྱུར་ལྷུན་རྫོགས་བཀྲཤིས་
བརྗོད། གཉོས་ཀྱིས་འབར་བ་རྒྱལ་མཚན་ཆེན་པོ་རྫོགས་སོ། །
112

གཉོས་ཀྱི་འབར་བ་རྒྱན་མཚན་ལམ་ཡིག
= ༡༡༣
དེ་ལྟར་རང་བྱུང་ལྷུན་གྱིས་གྲུབ་པའི་དཀྱིལ་འཁོར། །
རྣམ་དག་ཐར་པ་ཆེན་པོའི་གྲོང་མཆོག །
གསང་སྔགས་བླ་ན་མེད་པའི་ཕོ་བྲང་། །
ལྷ་མི་འགྲོ་བ་ཀུན་གྱི་མཆོད་རྟེན། །
ངོ་མཚར་རྨད་དུ་བྱུང་བའི་དག་ཞིང་། །
གསོལ་བཏབས་དགོས་འདོད་འབྱུང་བའི་ནོར་བུ། །
འོག་མིན་མཁའ་སྤྱོད་དག་པའི་ཞིང་ཁམས། །
ས་གསུམ་འགྲན་ཟླ་ཐམས་ཅད་དང་བྲལ་བར། །
ལྷོ་གནས་མཆོག་དཔལ་གྱི་རྩྭ་རི་ཏྲ་ཞེས་མཚན་ཡོངས་སུ་གྲགས་པ། སྔོན་ཚེ་རྒྱལ་བ་རྣམས་ཀྱིས་
ལུང་བསྟན་པ། རིམ་པས་གྲུབ་ཐོབ་རྣམས་ཀྱིས་ངོས་བཟུང་བར། འདི་ཉིད་ཀྱི་ལོ་རྒྱུས་དཀར་
ཆག་དང་གནས་ཡིག་རྒྱས་འབྲིང་བསྡུས་གསུམ་མང་དུ་ཡོད་པ་གྲགས་ན་ཡང་། འདི་ཉིད་གཉོས་
ཆེན་པོའི་མཛད་པ་རེ་ཞིག་རྫོགས་སོ། ། །
འདི་བྲིས་དགེ་བས་མཁའ་མཉམ་སེམས་ཅན་རྣམས། །
གནས་སྐབས་བསམ་དོན་ཆོས་བཞིན་འགྲུབ་པར་དང་། །
མཐར་ཐུག་བདེ་ཆེན་དག་པའི་ཞིང་ཁམས་སུ། །
པདྨ་མཆོག་ལ་བརྫུས་ཏེ་སྐྱེ་བར་ཤོག །
གསོལ་འདེབས་ནི།
113

མཚོ་དཀར་གྱི་གནས་ཡིག
༡༡༥
མཚོ་དཀར་གྱི་གནས་ཡིག་མདོར་བསྡུས་ནི། །
བི་མའི་ལམ་ཡིག་ནས་གསུངས་པ་རི་བོ་ཆེན་པོ་ཨ་བ་དྷུ་ཏཱིལ། རྣམ་པར་སྣང་མཛད་ཡབ་ཡུམ་
བཞིས་བསྐོར་བ་ཡང་བཤད་འདུག ལམ་ཡིག་ལ་ལ་ནས་མཆོད་རྟེན་གྱི་ཚུལ་དུ་ཡོད་པ་ཡང་བཤད་
འདུག ལ་ལ་ནས་བཅོམ་ལྡན་འདས་ལ་དགྲ་བཅོམ་པའི་ཚོགས་ཀྱིས་བསྐོར་བ་བཤད། ལ་ལ་
ནས་བདེ་མཆོག་འཁོར་ལོ་ཡབ་ཡུམ་སྦྱོར་མཚམས་ནས། བྱང་སེམས་ཀྱི་ཆུ་རྒྱུན་འབབ་པ་ཡང་
བཤད། གསང་བ་ལྟར་ན་གཏུམ་མོ་མེ་ཤེལ་འདྲ་ཡང་བཤད། ལམ་ཡིག་དུ་མ་ནས་མི་འདྲ་བ་
མང་དུ་བཤད་འདུག་སྟེ། ཁྱད་པར་དུ་མཚུངས་མེད་ཆོས་རྗེ་རིན་པོ་ཆེ་ཀརྨ་པ་རོལ་པའི་རྡོ་རྗེས་གསུངས་
པ་བཞིན། འདི་ལྟ་སྟེ་རི་བོ་ཆེན་པོ་ཨ་བ་དྷུ་ཏི། སངས་རྒྱས་ཀྱི་ཞིང་ཁམས་དཔག་ཏུ་མེད་པ་
བཞུགས་པའི་གཙོ་བོ་ཀུན་ཏུ་བཟང་པོ་ཡབ་ཡུམ། ཕྱོགས་ཐམས་ཅད་དུ་གསང་སྔགས་ཞི་ཁྲོའི་ལྷ་
ཚོགས་ཀྱི་ཕོ་བྲང་གླིང་བརྒྱད་ཀྱིས་བསྐོར་བ། དབང་གི་ཆུ་བོ་ཆེན་པོ་བཞི་འབབ་པ་ནི། ཤར་ཕྱོགས་
བུམ་དབང་གི་ཆུ་བོ་ཆེན་པོ་ནི་ཀོང་པོ་ནད་པ་གླང་གོང་དུ་འབབ། དེ་ལ་འཐུང་ཞིང་འཁྲུས་བྱས་ན་ལུས་
ལ་བུམ་པའི་དབང་ཐོབ་ལུས་ཀྱི་སྒྲིབ་པ་དག དགའ་བ་བཞི་ལས་དགའ་བའི་ཡེ་ཤེས་གཏུད་མར་
སྐྱེ། ལམ་བསྐྱེད་རིམ་སྒོམ་པ་ལ་དབང་འབྲས་བུ་སྤྲུལ་པའི་སྐུ་འགྲུབ། ལྷོ་ཕྱོགས་གསང་དབང་
གི་ཆུ་ནི་ཀློ་ཡི་ཡུལ་དུ་འབབ། དེ་འཐུང་ཞིང་འཁྲུས་བྱས་ན་ངག་ལ་གསང་བའི་དབང་ཐོབ། ངག་
115

རྩྭ་རིའི་གནས་བཤད་འབར་བ་རྒྱན་མཚན།
༡༡༦ -
གི་སྒྲིབ་པ་དག དགའ་བ་བཞི་ལས་མཆོག་ཏུ་དགའ་བའི་ཡེ་ཤེས་གཏུད་མར་སྐྱེ། རྩ་རླུང་ཐིག་ལེ་
རྫོགས་པའི་རིམ་པ་སྒྱུ་ལུས་གསལ་སྟོང་གཉིས་མེད་བསྒོམ་པ་ལ་དབང་། འབྲས་བུ་ལོངས་སྤྱོད་
རྫོགས་སྐུ་ཐོབ། ནུབ་ཕྱོགས་ཤེས་རབ་ཡེ་ཤེས་ཀྱི་ཆུ་ནི་ཀློ་བོ་མི་ཁྱིམ་བདུན་པའི་ཡུལ་ན་འབབ། དེ་
ལ་འཐུང་ཞིང་འཁྲུས་བྱས་ན། སེམས་ལ་ཤེས་རབ་ཡེ་ཤེས་ཀྱིས་དབང་ཐོབ། ཡིད་ཀྱི་སྒྲིབ་པ་དག་
དགའ་བ་བཞི་ལས་འབྲས་བུ་ཡེ་ཤེས་རྒྱུད་ལ་སྐྱེ། ལམ་དགའ་བཞི་ཡེ་ཤེས་རྒྱུད་ལ་སྐྱེ། བདེ་
སྟོང་དབྱེར་མེད་བསྒོམ་པ་ལ་དབང་། འབྲས་བུ་ཆོས་ཀྱི་སྐུ་ཐོབ། བྱང་ཕྱོགས་དབང་བཞིའི་ཆུ་
བོ་ནི། རིན་ཕུག་ཏུ་འབབ་དེ་འཐུང་ཞིང་འཁྲུས་བྱས་ན། དབང་བཞི་པ་ཚེ་དབང་རིན་པོ་ཆེ་ཐོབ།
ལུས་ངག་ཡིད་གསུམ་གྱི་སྒྲིབ་པ་དག དགའ་བཞི་ལྷན་ཅིག་སྐྱེ། ལམ་རིག་བདེ་སྟོང་དབྱེར་མེད་
ཕྱག་རྒྱ་ཆེན་པོ་བསྒོམ་པ་ལ་དབང་། འབྲས་བུ་ངོ་བོ་ཉིད་ཀྱི་སྐུ་ཐོབ། དེ་རྣམས་ཡན་ལག་བརྒྱད་
ལྡན་གྱི་ཆུ་བོ་ཡིན། འཐུང་ཞིང་འཁྲུས་བྱས་ན་དབང་བཞི་ཡོངས་སུ་རྫོགས་པ་ཐོབ། ཕོ་བྲང་གླིང་
བརྒྱད་ཀྱི་ཚུལ་དུ་བསྐོར་བ་ནི། ཤར་ཕྱོགས་ན་བ་ཡོ་རྣལ་འབྱོར་མའི་ཞིང་ཁམས། ཤར་ལྷོ་བདེ་
ཆེན་སྨན་མོ་སྐྱེ་བའི་ཞིང་ཁམས། ལྷོ་ནུབ་རྟ་མགྲིན་གྱི་ཞིང་ཁམས། ནུབ་ཕྱོགས་རིག་འཛིན་གྱི་ཞིང་
ཁམས། ནུབ་བྱང་ཀློ་རོང་ཞེས་པ་མཁའ་འགྲོ་མའི་ཞིང་ཁམས། བྱང་ན་རིག་ཕུག་ཅེས་པ་སྨན་
ལྷའི་ཕོ་བྲང་། བྱང་ཤར་ན་བྱིན་ལེགས་ཞེས་པ་ཡོངས་རྫོགས་ཀྱི་ཞིང་ཁམས་ཡིན། དེ་ལྟར་ཕོ་བྲང་
གླིང་བརྒྱད་ཀྱི་ཚུལ་དུ་ཡོད་གསུངས་སོ། །
གནས་བསྟོད་ནི།
དབུས་ན་གངས་རི་ཆོས་སྐུའི་རྟེན་གྱི་དབྱིབས། །
116

མཚོ་དཀར་གྱི་གནས་ཡིག
༡༡༧
ལྷུན་སྟུགས་ཕོ་བྲང་སྤང་མཐོ་ཤེལ་དཀར་འོད། །
མཐོང་བའི་མོད་ལ་ལུས་ཀྱི་བ་སྤུ་ལྡང་། །
བདེ་གསལ་ཉམས་དང་གཉུག་མའི་གནས་ལུགས་འཆར། །
ཐེག་པ་གསུམ་གྱི་ལྷ་ཚོགས་གྲངས་མེད་པ། །
རང་བྱུང་སྐུ་ཡི་རྣམ་པར་རྟག་ཏུ་བཞུགས། །
ཕྱོགས་བཞིར་དངོས་གྲུབ་ཆུ་བོར་རྒྱུན་རབ་འབབ། །
འགྲོ་ཀུན་སྣ་ཚོགས་མཚོ་ཡིས་མཛེས་པ་སྟེ། །
དེ་དག་དབྱིབས་དང་ཁ་དོག་ཐ་དད་པ། །
མཆོད་ཡོན་སྣ་ཚོགས་ཀུན་ནས་བཤམ་པའི་ཚུལ། །
ཡེ་ཤེས་ལྷ་ཀུན་དེ་ལ་གཉིས་མེད་གསུངས། རྒྱལ་པོའི་ལམ་ཡིག་ནས་ཀྱང་། ཡེ་ཤེས་ཀྱི་མཁའ་
འགྲོམ་དངོས་སུ་འདུ་ཞིང་བྱིན་གྱིས་བརླབས་པའི་གནས། མཁའ་སྤྱོད་མི་ཡུལ་ན་གནས་པའོ། །ཞེས་
གསུངས་པ་དང་། ཨོ་རྒྱན་ལམ་ཡིག་ནས་ནུབ་ཕྱོགས་ཨོ་རྒྱན་ཡུལ་ན་ཡོན་ཏན་ཅི་མངའ་ཐམས་
ཅད་འདི་ན་མངའོ། །ཞེས་གསུངས། མཁས་པ་བི་མ་ལ་ཡིས་ཞལ་ནས་ཀྱང་། དབུས་ཀྱི་ཨ་
བ་དྷུ་ཏི་ཞེས་བྱ་བ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་འདི་ཡི་མཚན་ཐོས་པ་ཙམ་གྱིས་ངན་སོང་གི་སྐྱེ་
སྒོ་གཅོད་དོ། །ཞེས་གསུངས། ཀརྨ་པ་དགོངས་པ་ལུང་བསྟན་ལས། དད་པ་མོས་གུས་དམ་
ཚིག་ལྡན་པས་རྩྭ་རི་ཏྲ་ཡེ་ཤེས་ཀྱི་འཁོར་ལོ་ཕྱོགས་སུ་བལྟས་ན། མོས་གུས་བྱས་པ་ཙམ་གྱིས་མཆོག་
ཐུན་མོང་གི་དངོས་གྲུབ་རྡོ་རྗེ་ལྟ་བུར་ཐོབ་པར་འགྱུར་རོ། །ཞེས་གསུངས་སོ། །ཐམས་ཅད་མཁྱེན་
117

རྩྭ་རིའི་གནས་བཤད་འབར་བ་རྒྱན་མཚན།
༡༡༨
པ་རང་བྱུང་རྡོ་རྗེའི་ཞལ་ནས། འགྲོ་བའི་སྒྲུབ་པ་པོ་རྣམས་ཀྱིས་ཇི་ལྟར་མཐོང་བ་དང་ཐོས་པ་ཐམས་
ཅད་དག་པའི་སྣང་བ་སྒོམ་ཞིང་། ཇི་ལྟར་སྣང་ཚུལ་བརྗོད་པར་བྱའོ། །
དཔལ་ལྡན་དབེན་གནས་ཐམས་ཅད་དུ། །
སྒྲོལ་ཚེ་རྒྱལ་བས་གསུངས་པ་ཡིན། ། །
ཆོས་ཀྱི་གོ་ཆ་འདི་ལྟར་བསམ། །
བདག་ནི་བདེན་པར་བསྒྲོད་པ་ལ། །
ཁེ་དང་གྲགས་པ་བཟའ་བཏུང་དང་། །
འཇིག་རྟེན་ལོངས་སྤྱོད་འདོད་པ་མིན། །
གཅིག་ཏུ་ཞི་བའི་བསྟན་འཛིན་དོན། །
བསྒྲུབ་པའི་ཕྱིར་ནི་རབ་འོང་སྟེ། །
འཇིག་རྟེན་འདོད་པ་རྒྱང་སྲིང་ལ། །
བཟོད་དང་བརྩོན་འགྲུས་རབ་ལྡན་པས། །
གནས་འདིར་སྒྲོལ་བ་བྱ་བའོ། །
ཐོག་མར་འདུན་པ་བསྐྱེད་པར་བྱ། །
དེ་ནས་རི་བྲག་ངལ་དུབ་དང་། །
ཆུ་ཆེན་བགྲོད་དཀའ་ཐོན་པའི་ཚེ། །
སྡུག་བསྔལ་ཡིད་ལ་མི་བྱེད་པ། །
118

མཚོ་དཀར་གྱི་གནས་ཡིག
= ༡༡༩
སྐྱེ་བོ་རྣམས་ནི་ནོར་འདོད་ཕྱིར། །
དོན་མེད་སྡུག་བསྔལ་བརྒྱ་ཕྲག་སྤྱོད། །
བདག་ནི་བསོད་ནམས་དོན་གཉིས་ཕྱིར། །
འབད་པའི་སྒྲིབ་པ་དག་གྱུར་ཅིག །
ཀུན་ཏུ་དགའ་བ་སྐྱེད་པར་བྱེད། །
སྒྲུབ་པའི་གྲོགས་མཆོག་དམ་པ་བྱ། །
སྐྱེ་མ་འདི་དག་བསོད་ནམས་གཉེར། །
རྒྱལ་བའི་རྗེས་སུ་འཇུག་པ་ལ། །
བདག་ནི་གུས་པར་བྱ་བའོ། །
ཀུན་ཏུ་དགའ་བ་བསྐྱེད་པར་བྱ། །
སྣ་ཚོགས་མི་དང་དུད་འགྲོ་དང་། །
གཅན་གཟན་རི་དྭགས་བྱ་ལ་སོགས། །
མཁའ་འགྲོའི་རྣམ་སྤྲུལ་དག་པ་ཡིས། །
ཇི་ལྟར་སྟོན་པ་མི་ཤེས་ཕྱིར། །
སྡིག་པ་མི་བྱ་དག་སྣང་སྐྱེས། །
ཆུ་བོ་ལམ་འཕྲང་འཇིགས་པ་དང་། །
ཆུ་རླུང་སྨུག་པས་གནོད་བྱེད་ན། །
119

རྩྭ་རིའི་གནས་བཤད་འབར་བ་རྒྱན་མཚན།
= ༡༢༠
གཏོར་མ་སྦྱིན་ཞིང་བདེན་པ་བརྡར། །
སྣཚོགས་དུར་ཁྲོད་ལྷ་ཡི་གཟུགས། །
གཤེགས་པ་སྤོ་སོགས་མི་བྱ་ཞིང་། །
བྱས་ན་དུས་མིན་འཆི་བར་འབྱུང་། །
བྱ་བ་གང་བསྒྲུབ་ཐམས་ཅད་ལ། །
གཏོར་མ་སྦྱིན་ལ་བཀའ་བསྒོ་བྱ། །
བཟའ་བཏུང་ལོངས་སྤྱོད་ལེན་པ་རྣམས། །
ཆུད་མི་ཟ་ཞིང་ཚུལ་མཐུན་སྤྱོད། །
སེམས་ལ་ཉོན་མོངས་བསྐྱེད་འགྱུར་ན། །
བདག་ནི་དབེན་པར་བསྟེན་པ་ཡིན། །
དོན་ལ་སེམས་ནས་འགལ་འགྱུར་ན། །
རང་གིས་སེམས་ལ་མཚར་གཅོད་བསྒོམ། །
གཞན་གྱིས་སྐྱོན་ཡོན་མི་བལྟ་བར། །
རང་གིས་སྐྱོན་ཡོན་བརྟག་བྱེད་དོ། །
སྐྱོན་སྤང་ཡོན་ཏན་བརྟག་བྱེད་པོ།
ཞེས་པ་ལ་སོགས་རང་བྱུང་རྡོ་རྗེས་གསུངས། །རྟོགས་ལྡན་མཁའ་སྤྱོད་དབང་པོའི་ཞལ་ནས་ཀྱང་།
གནས་སྐོར་བ་ལ་མན་ངག་འདི་ལྟ་བུ་དགོས། ཕྱག་ཆེན་དེ་ཡང་རྒྱུད་ཆོས་དང་མཐུན་བཞིན། ལམ་
120

མཚོ་དཀར་གྱི་གནས་ཡིག་
༡༢༡
ཡིག་དང་གཟིགས་སྣང་ཐམས་ཅད་མ་ནོར་བ་སྟོན་ཤེས་པ་ཞིག་དགོས། གནས་སྐོར་བ་རྣམས་ཀྱང་
དད་གུས་རྩེ་གཅིག་གིས་སྒོནས་བསྐོར་ཞིང་། ཁྱད་པར་མཐོང་མེད་ལུག་ལྟར་འཁྱམ་གྱུར་ན། གནས་
ཀྱིས་མིང་ངེས་པར་བྱ་བ་ཡིན། དོན་མེད་རི་ལ་བསྐོར་བ་མ་བྱེད་ཨང་། བསྐོར་ན་མཁས་པ་དག་
ལ་འགྲོགས་ནས་སོང་གསུངས། གནས་ཀྱི་ས་མཚམས་རྒྱུད་ཤེས་མཁན་དང་འགྲོགས། གནས་
ཀྱི་རྒྱུད་བཤད་ཡིད་ལ་ངེས་པར་སྐོར། བླ་མའི་བྱིན་རླབས་འཇུག་པ་མོས་གུས་གསོལ་འདེབས་དང་
བཅས་སྐོར། མཁའ་འགྲོའི་དངོས་གྲུབ་འབྱུང་བྱེད་དགའ་སྟོན་ཚོགས་འཁོར་དང་བཅས་སྐོར། སྲུང་
མའི་བཀའ་རྒྱ་བཀྲོལ་བར་དམ་རྫས་གཏོར་མ་དང་བཅས་སྐོར། སྒྲིབ་སྦྱོང་ཚོགས་སུ་འགྲོ་བ་དཀའ་
སྤྱད་གདུང་ཤུགས་དང་བཅས་ཏེ་སྐོར། ལས་བཞི་འགྲུབ་པར་བྱེད་ན་བསྐྱེད་རིམ་བཟླས་པ་དང་
བཅས་སྐོར། ཕྱག་འགྲུབ་པར་བྱེད་པ་མི་རྟོག་ཏིང་འཛིན་དང་བཅས་སྐོར། འཕོ་མེད་ཐོབ་པར་བྱེད་
པ་གསང་ཆེན་རིག་འཛིན་དང་བཅས་ཏེ་སྐོར། བསྟན་པ་སྤྱི་དང་མཐུན་པ་ཚུལ་ཁྲིམས་སོ་ཐར་དང་
བཅས་ཏེ་སྐོར། ཐེག་ཆེན་མདོ་དང་མཐུན་པར་ཕན་སེམས་ཤེས་རབ་དང་བཅས་སྐོར། ཁྱད་པར་
གསང་སྔགས་དང་མཐུན་པར་འདུ་ཤེས་རྣམ་གསུམ་དང་བཅས་ཏེ་སྐོར། བླ་མེད་དོན་མཐུན་པ་མཆོག་
གིས་ཉམས་མྱོང་དང་བཅས་སྐོར། ལུས་སྒྲིབ་དག་པར་བྱེད་པ་ཕྱག་འཚལ་མཆོད་འབུལ་དང་བཅས་
ཏེ་སྐོར། སྡིག་སྒྲིབ་དག་པར་བྱེད་པ་ཁ་འདོན་བསྟོད་དབྱངས་བཅས་ཏེ་སྐོར། ཡིད་སྒྲིབ་དག་
པར་བྱེད་པ་སྨྲ་བཅད་བསམ་གཏན་དང་བཅས་ཏེ་སྐོར། སྐོར་ཚད་ཆོས་སུ་འགྲོ་བའི་དམ་ཚིག་སྡོམ་
པ་དང་བཅས་ཏེ་སྐོར། ཆོས་མིན་སྤྱོད་པ་སྤངས་ཏེ་བག་ཡོད་དྲན་ཤེས་དང་བཅས་ཏེ་སྐོར། ཞེས་
བྱ་བ་འདི་དག་ནི་ཐབས་བསྟན་པ་སྟེ། རྣམ་པ་ཐམས་ཅད་ཀྱིས་ཡིད་ལ་བཟུང་ཞིང་ལག་ལེན་ལ་
121

རྩྭ་རིའི་གནས་བཤད་འབར་བ་རྒྱན་མཚན།
༡༢༢
འབད་པར་བྱའོ། །བསྟན་པའི་དགོས་པ་ནི་འདི་ལྟ་བུར་གསུངས་ཏེ། སྐུ་བཞི་མངོན་དུ་བྱེད་པ།
བརྟུལ་བཞུགས་གདེང་དང་ལྡན་པ། ཉམས་མྱོང་བོགས་ཆེན་ཐོན་ནས་ཌཱ་ཀིའི་དངོས་གྲུབ་འབབ་པ།
གསང་སྔགས་དཀྱིལ་འཁོར་མཐོང་བ། ཕྱི་ནང་དབྱེར་མེད་གོ་བ། རང་ལུས་ལྷ་སྐུར་ཤེས་པ།
ཚོགས་གཉིས་ལོ་ཏོག་སྨིན་པ། ནད་གདོན་སྡིག་སྒྲིབ་ཞི་བ། ཐར་པའི་ས་བོན་འདེབས་པ་སོགས་
སོ། །ཞེས་པ་འདི་དག་ནི་འདི་དང་ཕྱི་མའི་འཕྲལ་དང་ཡུན་གྱི་ཕན་བདེའི་དག་པ་འབྱུང་བའི་གདོན་མི་
ཟའོ། །དེ་ལྟར་རང་གཞན་ལྷུན་གྱིས་གྲུབ་པའི་གནས་རྡོ་རྗེའི་དཀྱིལ་འཁོར་བླ་ན་མེད་པ་མཐོང་ནས་
ཀུན་ཏུ་དགའ་བ་རྟག་ཏུ་བརྟན་པ། ལོ་ལྟར་བསྡད་ཀྱང་སྐྱོ་བ་མེད་པ། ལེན་བརྒྱར་བསྐོར་ཀྱང་
ཆོག་འཛིན་མེད་པ་སྟེ་རྣམ་པ་ཀུན་ཏུ་གནད་དོན་རྒྱུན་དུ་ཡིད་ལ་བྱེད་པ་འཇིག་རྟེན་པའི་ཚུལ་གྱིས་སྒྲུབ་པར་
བྱའོ ། སརྦ་མངྒ་ལཾ། །བཀྲ་ཤིས། །
གནས་དག་པ་ཤེལ་རི་དཔལ་གྱི་རྩྭ་རི་ཏྲ། །
བཀའ་བརྒྱུད་བླ་མ་རྣམས་དང་ཡི་དམ་ལྷ། །
མཁའ་འགྲོ་ཆོས་སྐྱོང་རྣམས་ལ་གསོལ་བ་འདེབས། །
ལས་ངན་སྡིག་སྒྲིབ་དག་པར་བྱིན་གྱིས་རློབས། །
རྐྱེན་ངན་བར་ཆད་ཞི་བར་མཛད་དུ་གསོལ། །
མཆོག་དང་ཐུན་མོང་དངོས་གྲུབ་བསྩལ་ཏུ་གསོལ། །
ལེགས་པར་བཤུས་པའི་རྣམ་དཀར་དགེ་བའི་མཐུས། །
མ་གྱུར་མཁའ་མཉམ་མ་རྒན་སེམས་ཅན་རྣམས། །
122

